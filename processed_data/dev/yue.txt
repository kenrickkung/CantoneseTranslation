好多人搭地鐵鐘意憑住道門隔籬塊玻璃。
大家唔使動武，君子動口不動手。
你唔好忤逆你阿媽嘅意思啦。
而家已經冇乜人會用紙筆寫信，取而代之嘅係用電腦打封信出嚟。
蕭生真係燈神嚟㗎，十年嚟冇一次估中。
過年之前，家家户户都打掃得好乾淨。
大學畢業之後阿華潛咗水好耐，直至到舊年先見佢蒲返頭。
睇你一對桃花眼，異性緣應該唔薄。
吖，冇大冇細都有嘅？
觀眾情緒高漲，熱情澎湃
全靠你指點我先考得咁好咋！
佢之前一路都話好想見下啲老朋友，今日竟然唔出現喎！
香港公益金係一個志願團體。
嗰個香港小姐候選人虛報年齡，所以被取消資格。
弊喇，諗住瞌一陣點知瞓過龍添。
個泉噴咗好多藏喺地下嘅水出嚟。
佢哋最終都一齊番，似乎一切都係命中注定。
新加坡唔俾食香口膠嘅。
呢粒鑽石一啲瑕疵都冇。
我夠係佢同學咯，又唔見佢咁好心機教我？
好辛苦先喺粵典執好一隻字。
請各位慷慨解囊，為公益出一分力。
門口度有幾條茂利話要揾你喎。
唔夠位呀，是但隊入去啦。
佢不負大家嘅厚望，贏咗冠軍。
我差一分先至合格呀！
香港「面斥不雅」嘅文化正逐漸瓦解。換嚟嘅社會主流叫「直斥其非」。
你嘅成功秘訣係咩啊？
你個衰鬼老細咁煩㗎，收咗工仲係咁出短訊叫你做嘢？
聽講有間主打榴槤嘅甜品舖喎。
初生蛋體積細啲，味道淡啲。
啲文件係由專人送過嚟㗎！
佢咁打得，第日做世界拳王都得！
喺出面漂泊咗咁多年，我真係好掛住啲屋企人！
玩Pilates嗰陣要着呢啲防滑襪，咁你就可以𠽤實啲儀器，咁當你上身做啲動作嘅時候，你個人會穩定啲嘞。
細佬瞓到日上三竿都唔起身。
扮咩啫，你咪又係只係想去釣金龜？
我唔係肥呀，骨架大之嘛。
你張咭嘅信用額有幾多？
佢將張銀紙摺成心形。
買一送一，勿失良機。
我成績唔係咁好，喺下游位置。
老闆落手落腳，兩個月就搞咗間分公司。
佢宣佈入主之後，呢間公司嘅股價就升咗五成。
佢對當年拋妻棄子嘅行為好愧疚。
佢同好多妹妹仔都有一手㗎。
佢個姓真係好特別呀！
香港rapper男女比例懸殊。
唔使問阿貴，梗係俾老婆鬧嚟啦。
佢無理由會無端端發嬲。
身為法官，審理案件嘅時候絕對唔可以偏私。
隻game畫質麻麻。
就算係會俾佢呃，我都心甘命抵。
對方咁多人，我哋唔夠揪㗎。你哋快啲拖馬幫手！
啲嘢已經pack好晒。
有個男仔頭先喺街度畀車撞，流血不止搞到休克，之後送咗去醫院。
啲人點激佢都唔嬲，佢真係濕水炮仗嚟！
客廳傳嚟一陣陣笑聲。
雖然間餐廳最近先裝修過，但係仍然保留住一種典雅嘅感覺。
我哋係山頂遇上大風。
一眾嘉賓喺台上面合照。
做黑馬幾好吖，冇壓力。
睇佢花花弗噉，怕唔係幾踏實。
呢嚿黏土形狀好奇怪。
我樣樣都可以幫你，惟獨是做壞事我唔可以幫你。
濾水器個濾芯最好一個月換一次。
佢性格忤逆，成日都激到佢阿媽紮紮跳。
你條契弟今次仆街喇，我唔溶咗你唔得！
我部機開機嗰陣喺Windows畫面load好耐，係咪俾人hack咗？
有心栽花花不香，無心插柳柳成蔭。
保險公司有機會會拖欠賠償。
你問咁多做咩啫，都唔關你事，正一八卦妹嚟。
唔做熱身運動好易受傷㗎。
今日跑咗廿K，就嚟攰到死。
你鐘意點就點，冇所謂。
隻遊戲咁好玩，作為機迷冇理由唔跟機玩埋一份啩？
佢整蠱先生嗰啲方法真係好經典。
佢喺公益活動方面不遺餘力。
淨係掛住睇連環圖，唔怪得考試零分。
公眾集會或遊行所施加嘅條件
地球以太陽為中心噉公轉。
我冇講嘢喎。你係咪幻聽呀？
講就無謂，做就最實際。
刪改歷史教科書就等同閹割歷史。
事成嗰陣記得話我知。
大家睡眼惺忪，上到車都係繼續閉目養神居多。
呢件事唔關我事，我為佢抱不平啫。
瑪莉同佢男朋友好襯喎。
大家各有各忙，好難抽時間見面。
活動吸引大量遊客，為當地嘅居民帶嚟咗一筆可觀嘅收入。
道路再顛簸，都唔及我依家個心咁亂。
每個人嘅際遇都唔同。
記住出門口之前要鎖好門窗。
公司決定將產品本土化，以增加當地嘅銷售額。
佢立志要鑽研書法，揚名四海。
呢個改卷員俾分好鬆手，好易攞A㗎。
原來拉咗嗰個人叫馬某某，唔係馬某。
阿明同阿玲太忙，自然而然就感情淡咗。
樓上設有雅座，貴賓請移玉步。
呢個國家嘅政府腐敗不堪，遲早畀人推翻。
你明明畀人串到一戙都冇，都仲要拗落去死雞撐飯蓋。
琴日同屋企人打麻雀，我輸到輸剩條底褲。
你玩開咩運動？我打籃球。
完成一個療程，先至知道呢隻藥嘅真正療效。
冇你引路我哋一定蕩失路。
我十五歲就俾人踢咗入會。
麻煩各位向後退一步俾架車行。
呢款laptop比小朋友做功課夠唔夠做？
佢鐘意人鐘意到昏昏沌沌，乜嘢都肯幫佢做囉。
人民幣匯率暴跌，大批市民湧入銀行爭住兑換返啲人民幣做港幣。
我父母辛苦咗咁多年，而家終於守得雲開見月明，可以享吓清福喇。
咩事呀？成間學校人影都冇。
呢個人唔中意運動，比較靜態。
有位市民喺諮詢會上批評長者生活津貼唔鹹唔淡。
呢個成語嘅出處係咩啊？
佢講嘢成日都儆住，好驚得罪人。
佢雖然已經六十歲，但係睇落仲好青春。
去親飲茶，我都會叫返碟腸粉。
時下嘅青少年對愛情唔認真。
國慶遊行嗰陣，高官都響看台上邊觀禮。
見我燶口燶面咗成日都仲唔識氹返人，我條仔正一鈍胎嚟㗎！
聽講佢爭人周身債，上個月着咗草返大陸。
呢個位好凍啊，不如同你對調吖。
個包廂裏面坐咗三個明星。
空堂嗰陣我會去拉把温書。
佢成日講嘢有骨。話我夠直，其實話我講嘢唔經大腦。
請着個唔醒扒嘅，都咪話唔嘔血嘍。
佢出咗本全裸寫真集。
佢好抵得諗㗎，成日都幫我哋做嘢㗎。
我已經冇餘力去幫你手。
呢隻太陽油嘅效果唔錯。
我架車條cam帶夠期換喇。
今季有好多工廠已經減產。
你咁細聲無人聽到你講咩㗎。
Richard係法律界嘅男神。
每個人喺日常生活都扮演住唔同嘅角色。
佢戰敗之後冇放棄到，繼續努力訓練。
買咗隻新鑊返去記得要開鑊呀。
我哋唔可以因為一時失意就輕易放棄！
呢個劇本非常吸引，我哋會考慮拍成電視劇。
考試夠鐘喇，請各位停筆。
佢做嘢係堅，但係待人接物就差啲。
如果連呢一百蚊都輸埋，我就冇晒揸拿㗎喇。
天文台發出黃色暴雨警告。
四分音符嘅時長係八分音符嘅兩倍。
佢喺公司呼風喚雨，經理都要怕佢幾分啊。
我哋之間有好多問題。
整車師傅舖頭通常都會有支風炮方便做野。
你又開口中，股市真係升喎。
為官無道，搞到民不聊生，平民起義都係為勢所逼。
你覺得今餐點？我覺得幾好。
呢篇文章嘅篇幅都唔算長。
豆腐花加嘅係可食用石膏粉，唔使咁驚。
我哋校刊每年一月至三月徵稿一次。
望住個仔做功課真係眼火爆，做完一兩題就話要食嘢，食完嘢又話要去廁所，正一懶人多屎尿。
對於唱歌嘅人嚟講，聲帶就係佢哋嘅樂器。
我哋飲返一shot vodka先啦！
佢失去咗所有嘅希冀。
呢個王朝係由佢一手建立嘅。
呢排等錢洗，我諗住攞隻錶去二叔公度舉咗佢。
高街喺二戰後陰氣好重，成日有靈體出沒。
阿明開創咗一樣新嘅人工智能軟件，仲靠開公司賣嗰樣嘢做咗新進企業家。
呢座建築物見證住一段又一段嘅歷史，係歷史嘅印證。
阿sir捧住好多書入嚟。
近排日圓持續貶值，係時候去日本旅行！
香港地少人多，連骨灰龕位都供不應求。
我哋喺現場揾到冰錐，懷疑係兇器。
你個懶鬼好快啲起身喇喎！
再唔去火車站，就趕唔到班車㗎喇。
你成日都出差，小心冷落咗新婚太太啊！
唔係咓？佢竟然高我一分？
醫管局已經採取分流措施，處理急症室嘅病人。
因為屋邨嘅水管驗到有鉛毒，政府開咗幾條街喉畀居民攞水。
佢今日睇起嚟精神咗好多喎。
霞姐雖然唔係我嘅生母，但係佢由細湊到我大。我好多謝佢。
冬天凍冰冰，最啱攬住個咕𠱸。
聽力受損係以前好多風炮手嘅常見職業病。
你小心跣親呀，嗰度有啲水喺地下。
將意外中死難者嘅屍體載運返港
你撫心自問，到底自己有冇做錯到。
你今晚去飲要着靚啲，唔好失禮我啊。
車呔生仔冇得搞㗎，要換過條。
原來你唔只識讀唇，仲識讀心。
你唔想同我拍拖咪講囉。唔好耍我啦。
呢度係埋葬軍人嘅墓地。
佢喺班入面人緣好，但係亦因為咁，每當同學之間有矛盾，佢往往就夾咗喺中間做磨心。
又重複唔知第幾千個n次咁收唔到人工。
呢個全自動系統將會取替舊嘅系統。
佢每次喺報紙上睇到天災人禍嘅消息，都會以無名氏嘅名義捐款畀受害者。
佢嘅環保設計終於喺呢一幢建築度實現咗出嚟。
棟大廈坐落喺尖沙咀大街，鄰近地鐵站。
皇帝賜咗個金牌俾佢。
國家嘅政局轉趨穩定。
佢急中生智，終於都化險為夷。
一分耕耘，一分收穫。
佢啲衫多到成間房都放唔晒。
預料颱風今晚會登陸福建省。
市鎮中心有大量高樓大廈聚集，社區會堂、學校呢啲矮嘅建築物可以作為當中嘅視覺調劑同緩衝空間。
呢個遊戲機仲係全新㗎。
佢哋話名係親戚，其實好少來往。
我哋同買家已經交往咗一排，打好咗關係。
如有雷同，純屬巧合。
阿松佢唔識煮飯又冇嗮杯麪，今晚實係食西北風啦。
我複述陳先生嘅遺願。
條街真係好旺，遊人絡繹不絕。
夜媽媽睇啲美食圖，搞到我都心思思想食添。
點先可以減到肥仔波呢？
佢哋一碰頭就會鬧交。
兇殘嘅疑犯食咗死者嘅屍體。
資源不足對計劃嘅未來發展構成隱憂。
呢一集處境喜劇嘅劇情峯迴路轉。
賊人逃走後下落不明。
你係咪搭錯線啊？我哋都唔係講緊呢樣嘢。
我隻錶唔郁，要拎去維修。
有人認為西藥治標唔治本，所以寧願睇中醫。
尾班之後要畀附加費留位。
做生意係唔可以一成不變嘅，一定要跟隨市場嘅需求而改變。
點解我會咁容易被識穿？CK個老狐狸，根本就好似知道我嘅企圖係點。
佢權鬥失敗之後就俾人柄埋一二邊。
我行山好少用行山杖。
佢對過去嘅經歷守口如瓶。
我阿婆話皮蛋要有雪花先至係正嘢。
陳生涉嫌協助佢個仔逾期居留
佢今日冇返學，應該係琴日落雨淋病咗。
呢位書記將會兼任總理一職。
我中學嘅時候有讀過會計，而家已經唔記得晒。
我老細成日要我哋做埋啲無謂嘢。
佢做咩都慢條斯理㗎啦。
你對老婆咁惡死，因住佢唔要你啊！
我啱啱喺油麻地睇完戲嚟。
難得咁夾咁啱feel，約你下次再jam過。
佢牙擦擦咁款，成日睇低人。
呢套恐怖片真係令人好毛骨悚然。
未衝線就慶祝？結果咪咁囉！
過兩日我找埋啲尾數俾你啦。
佢個計劃搞到一鑊泡。
佢兩個差啲想打交，好彩我拉開咗其中一方。
條友個樣串串貢咁，係咪摟打啊?
見你熟客，打個激安俾你啦。
觀棋不語真君子，旁觀者不得𪘲牙聳䚗。
對拖鞋冇咗隻左腳呀。
呢啲後生仔冇個可以吃苦。
今日我哋好榮幸請到歌王為大家獻唱。
條女咁嘅質素，送俾我都唔吼啦。
公司山頭文化嚴重，係一直以嚟嘅積弊。
好多宗教團體都辦學傳教。
我嗰日的確喺條街度見到佢同一個女人一齊㗎。
呢啲豆咁硬，伯爺婆燘唔爛。
呢隊球員實力強咁多，隊中又冇傷兵，呢場比賽佢哋絕對會屈對手機。
佢喺監獄行為良好，所以提早放監。
你永遠決定唔到人哋嘅生命點行㗎嘛，你淨係可以決定到你自己點揀咋喎。
佢近排買咗架車，幫中咗風嘅老竇做柴可夫。
老細叫我上佢間房，傾下論文進度同埋畀啲文獻我。
我想買相架畀佢哋做禮物，但係我驚佢哋已經收咗好多。
咁生僻嘅字，邊個識讀呀？
大廈外牆剝落，需要維修。
食完硬糖，成個口成浸糖味，好似味覺遲鈍咗咁。
冇嗰樣整嗰樣，諸多事幹。
而家個個都用電話影相，都冇乜曬相舖剩喇。
以佢剛強嘅性格，佢一定唔會放棄。
以下嘅話劇係由我哋嘅學生自編自導自演。
呢間公司賣嘅嘢品質都唔錯㗎！
林教授嘅教學質素十年嚟都貫徹始終咁好。
如果你覺得隻手好乾，就攞花士苓搽下佢啦！
一個好嘅廚師可以將下欄煮成美食。
我哋都有保持聯絡嘅，不過大家都好忙，所以就算有見面都係斷斷續續噉囉。
英式同美式英文嘅差別
你就飛黃騰達啦，我就仲喺細公司做個文員仔。
呢次意外令佢傷到小腦，平衡力亦都變差。
劫匪拎住類似手槍嘅物體行劫。
恐怕佢已經凶多吉少。
你就原諒佢今次嘅無心之失啦，我諗佢唔會再有下次架喇。
眼見仔女成家立室，做父母嘅當然覺得欣慰啦。
賀一賀pre完sent食個邊爐放題先啦。
係我錯手咗，唔好意思。
佢係採購員，每個月都要去大陸辦貨。
佢十五歲就染上毒癮。
我成日搞錯葵興同葵芳。
政府應該為本港工商業發展締造有利環境。
一切以英文版本為準。
書架上面啲書佢已經全部睇晒。
佢呢個學期進步咗咁多，應該獎勵下嘅。
精靈球充電器可以幫你成為最top嘅訓練大師。
你成日話想幫佢，講白咗都係想攞佢著數啫。
唔好信佢啊，佢喺度亂吹㗎咋。
條褲本身冇咩，係你着上身就有啲doot囉。
食塊方包攝下牙罅頂住先啦。
握實杯耳先舉高隻杯。
唔好高高在上咁呀，呢度唔係你屋企呀大小姐。
個化妝師幫緊新娘化妝。
個女仔上朋友屋企俾人姦咗。
唔使破費喇，求其食餐便飯就得㗎喇。
佢哋係一班志同道合嘅行山發燒友，每逢禮拜六都會組團去行山。
大家都好疑惑點解佢會無端端辭職。
你要做多啲練習，成績先會好。
呢間公司將會喺年中上市。
我手字好曳，啲人成日睇唔明我寫乜。
佢自信過高，低估咗對手嘅能力。
過山車轉彎嗰陣脱軌，成架飛咗落地，好彩冇搞出人命。
行路嗰陣抬高你個頭，咁先顯得有自信！
我第一次見工嗰陣時，我驚到唔識講嘢㗎。
恐怖襲擊對美國嘅經濟造成嚴重嘅威脅。
間房啱啱線放得落個新衣櫃。
之前積落啲錢，一次過俾佢搶晒！
灣仔分店今日正式宣告開幕。
佢哋有冇網店㗎？有嘅話就唔使喺呢度買。
呢間公司畀咁高人工，簡直係擋唔住嘅誘惑，搞到我好想跳槽。
佢自細就好聰明，鶴立雞群，搞到佢而家好自大。
總理聽日會晤金融界代表。
佢人細鬼大，竟然用媽媽啲化妝品扮靚。
免費電視廣播令到普羅大眾多咗娛樂。
啲八卦雜誌好鍾意加鹽加醋，啲明星落街食餐飯，都可以包裝到好似驚天動地嘅大新聞咁。
你做咩瞪大對眼望住我啊？
移民之前去探下路先。
宜家我哋要表明立場。
好多人表示已經冇咁擔心，並相信情況已經受到控制。
我成日去做運動好健康咖。好似係。
妖，眼大睇過龍做漏咗成頁考試卷。
好多女士都想減甩包包面，不過有啲人又覺得包包面望落都幾可愛。
你要拋開原有嘅睇法，用新嘅角度去諗啦！
佢擁有非凡嘅舞藝，評審好滿意佢嘅表現。
政府而家噉樣干涉我嘅言論自由，同文字獄有咩分別？
連續爆咗三晚肝，再做就拉柴喇。
我有大把coupon就過期，隨便攞啲去用啦。
你咁鍾意辯駁，去做律師啱晒嘞。
成功申請即享精彩迎新獎賞。
條友三番四次鬆章畀對家，鬼到爆。
你講嘢呀？我明明睇住你偷食咗件蛋糕。
我朋友係agent，買保險可以揾佢。
衰仔，今晚又唔返嚟食飯？
唔好再等喇，先下手為強，行動喇。
香港人嘅生活節奏好快。
乙組頭三名嘅隊伍可以升班上甲組。
佢冇記性，成日要人提點。
你到咗香港之後打個電話俾我吖。
小明因為上堂發白日夢而俾老師罰。
多間大學嘅學者將會出席記者會。
佢哋兩個日日都撐抬腳，十成十係有路定啦。
我以人格擔保，我講嘅嘢千真萬確。
加咗疊字，語氣真係立時間唔同咗。
表演所得全數撥捐慈善團體。
呢個花樽係瓷器中嘅極品。
廿蚊張，你食咗屎呀？
佢寧願repeat中六都唔想讀asso。
考試唔使太緊張嘅，用平常心面對咪得囉！
正所謂粉紅色lin頭，可遇不可求。
佢嘅表現只可以話係不過不失。
唔進修都做下運動啦，日日死蛇爛鱔咁，我做老細都唔想請你。
我已經幫你還咗錢啦，你仲想我幫你交租？咪得寸進尺喎。
蘿蔔糕有臘腸先好味。
我邊讀得起咁貴嘅國際學校。
佢喺呢件謀殺案有嫌疑。
老師見到疊文就猛皺眉頭。
我量緊地呀，你請唔請人？
百子櫃喺藥材舖都算常見。
閃開啲係啦，使乜咁惡爺呀。
你做嘢太大意喇，下次小心啲喇。
我之前喺診所上咗子宮環，依家都兩年嚕。
睇佢瓜子口面，點知原來下身咁肥。
我唔覺意俾佢套到料，你要小心啲。
擳啲喺掌心，跟住喺塊面打圈。
我哋學校嘅校長好有氣魄。
我寫嘢係曲定圓，都唔駛額外説明㗎啦。
你喉嚨唔舒服呀？把聲好拆噃。
我哋幾時去唱卡拉OK？
你知唔知全世界最細嘅國家係邊個？
呢個漁港有好多海產買㗎！
畀四十蚊肥豬肉我吖。
請容我聽聽賤內嘅意見再回覆你。
我覺得自己好似一個公主，屋企有啲錢，要風得風，要雨得雨。
俾佢做呢份工作就只會誤事。
你隻手錶唔準喎，慢咗五分鐘。
銀行裝嘅係無聲警鐘，用嚟暗中報警。
阿公朝朝都會去酒樓飲茶。
飲多啲水先唔會生腎石。
球隊而家要招多啲新血。
個老伯伯揾唔到工，只可以靠拾荒為生。
呢篇文章可以分為四個部份。
佢成日都閪口閪面，好似嬲咗全世界咁。
蘋果都有好多個種類。
佢係MIRROR嘅死忠。
佢哋啲投資呢幾年升咗值。
響人類文明演進歷程中，馬匹就由奢侈品變成日常家畜，去到而家又回歸本位。
佢對過去嘅經歷感慨萬千。
佢哋咁耐冇見，有排傾定喇。
人生既有歡樂亦有悲傷嘅時候。
呢單嘢好急咩？點解半夜三更打嚟揾我？
你淨係喺到剝花生，又唔幫手阻止佢地鬧交。
我見勢色唔對，就雞咁腳走喇，咁先唔使畀人呃咋。
定額罰款（吸煙罪行）條例草案
如果你真係噉諗嘅話就弊傢伙喇！
你鍾意邊個迪士尼公主？
調劑及配方直接影響用藥嘅安全同療效。
嘩，原來呢個位可以屈到機㗎？早知唔使打餐死啦。
你第四咋嘛，好威咩？
今次西域遠征非常成功，已經收復咗七成失地。
屌其實個金魚缸係咪流㗎？點解啲囡囡會望住我笑嘅？
念你都唔係有心嘅，今次嘅損失我哋唔追究喇。
唔想返工都要返㗎，唔使食飯咩？我又唔係二世祖。
有一批經常曝光嘅政界人物勝出今次選舉。
個會開咗一半，佢就借啲意鬆人。
佢哋係我間餐廳嘅常客。
我同我家姐嘅性格截然不同。
呢件事你打算點處理？
想拋我浪頭？慳返啖氣啦，阿叔嚇大嘅。
有個怪人靠近我，點算？
醫生，我老公成日派報紙，點算好？
呢個商場兩年後會起好，屆時會有一萬個工作機會。
我想單獨同佢傾一傾。
今日總管請假，大家就即刻偷懶。
今次問答比賽有乜嘢獎品啊？
啲街坊成日都指指點點，話佢係狐狸精。
伊拉克戰爭期間，薩達姆政權被推翻。
你屋企整咗啲炮竹？想燒咗間屋呀？
防潮珠受潮之後變咗色。
我哋冬至有得早放啊。
我呢份係長工，老闆唔可以隨便炒我。
佢塊面皮成呎厚，偷嘢俾人捉到都仲響度笑笑口。
水都唔解渴嘅，我要汽水。
大家小心啲搬呀，啲嘢爛咗我要孭飛㗎！
佢一拳打埋我度，好彩我身手敏捷閃開咗。
套餐嘅副菜都相當吸引，同餐湯好夾。
我實在冇錢還畀大耳窿，所以將我啲古董畀咗佢哋去填數。
青少年好容易受朋輩影響。
香港永久性居民都享有香港嘅居留權。
除非你陪我啦，唔係我唔去個聖誕舞會喇。
你知頭唔知尾，唔好咁快下判斷啦
阿根廷聽朝要作客硬撼巴拉圭。
我cut唔到有線上網。
佢冷笑咗幾聲就走咗喇。
公職人員要為行為失當受到處分。
小姐，呢度一共300蚊。
呢個推測係唔可信嘅。
你對眼水汪汪噉望住我都唔會可憐你㗎。
當政府話要加税，香港嘅打工仔都怨聲載道。
頭先塞塞下車，有人踩影線過第二條線，後面警車即刻著燈響警號追上去。
阿松考咗次第一就神采飛揚咁嘅樣。
波音747係珍寶機嘅始祖。
佢一得閒就去踩單車。
我哋唔會留一個反骨仔喺組織度。
我屋企裝修，我會去朋友屋企度住住先。
佢之所以唔鍾意你，係因為你食煙。
你識唔識教仔㗎？成日俾個仔隨街屙尿。
條女根本就係一隻人人都屌得嘅雞！
尋日我喺街上面偶然撞到阿松，見到佢喺度買萌娘公仔。
你呢個見利忘義嘅小人，居然為咗錢出賣我？
踢咗三場波，而家冇晒氣力喇！
廣島響核爆之中毀於一旦。
今年公司嘅毛利率又升，股東應該有得分紅。
我呢幾晚都瞓唔着，唯有試下聽下啲催眠曲。
呢個地方比較落後，我哋只可以用凍水沖涼。
火災入面，全部人都成功逃生。
佢成日發女狂，見親女仔都會問人攞電話。
呢隊樂團解散之後，得返主音單飛角逐歌曲獎。
我撞花咗你架車少少啫，我賠錢俾你嘞！
為咗下一代嘅前程，佢決定移民外國。
睇歲數佢做得起阿文老豆有餘喎。
多元學習模式可以令學生各適其適。
今次流感嘅傳播得到咗控制。
唔好再繼續打劫喇，賺夠喇，懸崖勒馬啦。
呢件衫正啱而家時下嘅年輕人著。
有人劈友喎，係都走咗先啦。
佢犯咗個好嚴重嘅錯，所以畀人降職。
有時你睇下啲地名都可以見到啲城市發展嘅痕跡。
佢為咗避債，又搬屋又辭職，爭在未走佬咋。
呢個計劃一定要保密。
我病咗好耐都唔好，阿媽叫我試吓睇中醫。
政府招標承建市政大樓。
公園度有兩個着住校服嘅人喺度接吻。
會議要開始喇，請各位就座。
希望我可以有幸再次見到你。
佢啲隊員都唔聽佢支笛。
琴日行咗四個鐘頭山，今日腳板底好痛。
呢件事上面你花咗幾多心力？
我多左張飛啊，一齊去睇戲？
佢差唔多個個禮拜都會返大陸。
百貨公司搞大減價，吸引咗幾千人嚟掃平貨，好墟冚呀。
聽聞有啲明星靠養鬼仔嚟帶旺運勢，唔知真唔真？
呢件事我只係同你講，你唔好周圍散風啊！
陳教授係一個對教學好有熱誠嘅學者。
西瓜係夏天食嘅生果。
我阿媽以前鍾意過一個黑社會頭馬，有過一段江湖情。
我哋聽日上律師樓簽紙離婚。
屌你老母真係睇到我好撚痛心。
呢隻絕版CD今日終於入咗手喇！
老細話加一倍人工諗住留我。
位於漆咸道嘅玫瑰堂係九龍歷史最悠久嘅聖堂。
有啲歌星會上某啲討論區同網民互動。
樓下間茶餐廳啲菠蘿包好好食。
英文係咪有八個詞類㗎？
你都冇嚟搭霎嘅，話咗會做又唔去做。
錢就唔夠㗎喇，不過我盡做啦。
佢生得好細粒，要着加細碼。
香港好多阿差做食蕉。
一言以蔽之，呢個計劃嘅問題就係冇經費。
喺屋企煮飯食梗係經濟過出街食啦。
我上個月接咗份freelance。
生、老、病、死係人生嘅必經之路。
佢哋好快就墮入愛河。
張櫈咁兒嬉㗎，一坐就冧！
一個器官捐贈者最多可以救活八個人。
橙色衫嗰個咪係我條菜囉。
呢種級數嘅女仔，你成世都溝唔到架喇。
公司總有啲同事淨係識講閒話唔做嘢。
無論你揀邊條路都好，我哋都會支持你㗎。
佢寧願一世食藥，都唔願意做手術。
今年新年你會唔會買福袋？
你講過唔算數，冇口齒！
叫左你唔好響個地下碌嚟碌去啦，搞到而家成隻污糟貓咁。
叫雞？我只會揀佗地！
呢種生果包含好多營養。
警方荷槍實彈圍捕劫匪。
佢老婆成日揾佢嚟發泄。
生活喺象牙塔裏面，佢唔知外面嘅世界發生緊乜嘢事。
啲鞋盒好阻埞呀。唔要嘅就掉咗佢啦。
佢為咗唔畀老公出去偷食，日日都做跟得夫人。
請大家過返嚟排隊，等我點齊人數就可以出發。
嗰頭個個話要爭取民主，呢頭就推舉個支持獨裁嘅人。
醫生話佢要留醫觀察幾日。
做司儀要識得執生㗎。
你唔好再對佢存有任可嘅幻想喇。
佢答得好生硬，有啲奇怪。
呢個故事嘅意義係教大家做人唔好貪心。
今日請到黃生幫我哋解構政府施政失誤嘅原因。
你唔係唔知我一直都對你有所傾慕呀？
佢一收到佢個仔受咗傷嘅消息，就慌忙咁趕到去醫院喇。
既然你都係去嗰度，咁唔爭在帶埋個妹去啦可？
你咁俾心機傾呢單生意，就算做唔成，老闆都唔會怪罪於你嘅。
隻狗仔喺水面見到佢自己個倒映，以為見到另一隻狗。
小明身為班長就應該做個好榜樣。
我個分入大學都係掹掹緊。
我踎躉足足半年喇，仲未揾到工。
你不如表達得直接啲吖。
我夜晚瞓覺都有流口水。
唔該幫我打格仔吖，我唔想出樣。
本港股市今日錄得自四月嚟嘅最大跌幅。
佢冇將件事報告俾上級知。
對鞋放咗喺你個locker。
夫妻間太過遷就未必一定係好事。
你啱啱開始學，點會駕馭到咁大馬力嘅車？
對一個運動員嚟講，廿五歲就係佢體育生涯嘅巔峰。
佢話成份小組項目係佢自己做嘅，真係大言不慚。
點解做完手術之後我對腳冇晒知覺嘅？
套戲改編自文學上一個出名嘅故仔。
我喺初賽就被淘汰咗喇。
我使咁多錢讀EMBA，只不過想沽名釣譽啫，真係咁有心機讀書咩。
我打算報讀暑期日語班。
唔好諗咁多，疊埋心水考好個試先。
我邊有是非纏身？係有啲本土怪對我念念不忘啫，但係我當佢哋係蛋散。
銀行請咗好多護衞員負責解款。
情人節都一支公食飯好慘。
佢學人做生意，結果搞到焦頭爛額。
我哋應該保持環境清潔。
半山住嘅多數都係有錢佬。
小學通常放兩次小息。
佢阿爺畀人賣豬仔賣咗去舊金山 。
聽住輕柔嘅音樂可以令人快啲瞓着。
儀式即將開始，請主禮人就位。
阿松嘗試想維護佢講嗰啲嘢，但係阿明跟手一句嘢就篤穿咗佢個謬論。
啲相係喺專業影樓影嘅，所以唔會有問題。
戰亂之後，佢明查暗訪，希望揾返失散咗嘅太太。
搭飛機話咁快去到啦。
賣旗一兩蚊都唔捐，好心你就咪咁鐸叔啦。
我哋兩家至係龍鳳噃，配得好啱線。
呢個公仔嘅形狀係球形。
阻人扑野死咗會俾人燒春袋。
無論做咩都會遇到困難，只要唔放棄，就會有希望。
唔該幫我scan咗呢啲文件佢。
今晚公司尾禡大抽獎，頭獎係十萬蚊現金獎喎！
女主角穿越到三年後嘅北海道。
你咁鍾意佢，快啲去馬啦！
吓，你咁都唔明？佢擺到明係講説話你聽啦。
香港啲公屋真係好難申請㗎！嗰張form要填一百幾樣資料，又要交呢樣嗰樣文件！
你放心，呢度唔係咩龍潭虎穴嚟，冇人會傷害你。
呢一身裝束曾經風靡一時。
妖，呢部巴士又飛埋站。
個天明明頭先都好地地，但係忽然落起大雨喎。
佢講一次我即刻明晒。
附近嘅村民都幫手救火。
呢個家具係由經驗豐富嘅工匠手工製作嘅。
佢係「飯桶」嚟㗎，餐餐都一定要食飯。
女仔嚟㗎妳，矜持啲啦。
阿媽三番四次提我做功課。
呢兩個國家啱啱簽訂咗條約，結束咗戰爭。
好好噉對你嘅另一半。
呢個細路好頑劣，教極佢都唔聽。
聽講佢個仔有輕度智障。
背誦係一個傳統嘅學習方法。
我因為一次意外搞到癱咗。
去旅行，行李一定要輕便。
今年份施政報告都係冇料到。
雖然間屋月租五千，但係呢區交通方便，都算唔錯。
呢個符號係和平嘅標誌。
提咗你㗎啦，係咪呢？
呢啲嘢食真係得人驚。
一下子我諗唔到應該點做。
佢將旅遊期間所見所聞寫成一本遊記。
貓頭鷹喺好多個文化入面都畀人當做智慧嘅象徵。
你仲年輕，可以搏殺下。
佢一日一日咁變壞，令到父母痛心疾首。
賽果果然不出所料，七比一。
都唔好睇嘅，轉台啦。
求你carry下小弟啦！
你係噉使錢，遲早俾你用晒啲錢！
啲湯好滾㗎，吹凍啲先飲啦。
呢個教授出名手緊，想喺佢手上攞A真係發夢。
呢間屋間隔四正，景觀開揚，應該幾好住。
呢個位於元朗嘅住宅單位索價二千萬。
你行咁快做乜，趕住去投胎咩？
將壞人交俾警方繩之於法。
呢班豆釘都唔定性嘅。
佢好大方噉承認自己有錯。
今年財政預算案有退税喎。
航程期間感到任何不適，請向職員聯絡。
我又冇帶菌，你使乜行咁開啊？
星期日乜都唔使做真心好爽。
我爺爺瞓喺病牀度同我哋傾偈。
我仲好驚依家太晏，好彩喺門口撞到你，咁我都不致失望而回。
佢做乜凶神惡殺咁樣？
一個成熟嘅人應該要識得抑制自己嘅感情。
改善家居及社區照顧服務
佢兩個食飯之前已經唔春見咗喇。
「歲寒三友」係松、竹、梅嘅合稱。
早兩日阿松孭住個背囊，話要去浪跡天涯，結果唔夠一個下晝就俾人抬返嚟。
咁晏，隨時閂咗門喇。
你哋唔係仲相信純愛下話？
佢講嘅全部都係空話。
我唔想做未婚媽媽呀，你可唔可以同我結婚呀？
今日親戚到，又唔可以游水啦！
日日由觀塘去屯門塞三個鐘我已經塞到懷疑人生。
散會之後，大家各自返到自己嘅工作崗位。
開住電視好易分神，好難認真温習。
佢成日買玩具俾個仔。
政府擬於西貢建堆填區。
立實心腸，唔好後悔。
三日同七個男人上牀，條女正一公廁。
護士抽取咗佢嘅血液樣本。
大個仔喇，仲唔生性。
房入面幾個人神智不清，可能飲過好多酒嚟。
佢同佢太太分開咗兩年啦。
佢着到唔三唔四噉，點可以去嗰個宴會啊？
呢本書好適合入門攝影師參考。
張證就快到期喇，快啲續啦。
我轉咗部電腦做待機狀態，你想用嘅話可以隨時用。
呢個衰人扭咗人哋好多錢。
英女皇生日，皇室曬冷。
冇乜邊間營運會鼓勵人用外置程式掛機。
我只係轉述佢嘅説話，你要怪就怪佢！
唔好厲我啦，唔關我事㗎。
大風喇，駛入避風塘避下先啦。
對面個大波妹同我揮緊手啊！
揾佢傾下，睇吓佢煩緊乜。
我旗幟鮮明、斬釘截鐵、毫無保留噉反對呢份所謂嘅政改方案。
商場門外有幾名可疑女子。
你唔係覺得個花花公子會同你結婚下話？
恆生指數跌到警戒線。
飲多啲鮮奶，會高得快啲。
政府拒絕向香港電視發牌。
佢份人冇咩諗法，淨係識得執人口水尾。
盞燈無神神眨眨下，好邪下喎。
母愛係世上最偉大嘅嘢。
佢講完個唔好笑嘅笑話之後，全場dead晒air。
小心火燭，提防盜賊！
呢場比賽，家明同家傑雙雙出局。
蛇頭安排呢批人蛇匿喺船艙底部，吩咐佢哋無論聽到咩聲都唔好亂郁。
睇佢面木木噉，係咪屋企有啲咩事發生？
徒手捉條毒蛇？佢真係唔知埞。
人地係大家閨秀，你呢啲窮矮毒就唔好妄想人地喇。
局長因為鉛水醜聞俾議員將軍，完全落唔到台。
每年出十三個月糧，另加bonus。
你個手腕好返啲未啊？
雖然天色已晚，但係街上面仲有好多人。
做保安睇夜人工會高啲。
一唔開心就西面，又唔講原因，點知你嬲乜？
灰姑娘有個惡毒嘅後母。
做人冇腰骨，又點可以做大事呀？
呢單嘢就畀你follow啦。
夏天最好去海灘游水。
隻蝦炸到金黃色就可以拎返出嚟。
我身邊有好多朋友，但係冇一個係我嘅好朋友。
請各位肅立默哀一分鐘。
想做髮型師就要學師三年先。
頂住呀，醫生就到㗎喇！
擺條仆街上網，等啲網民起佢底。
我一向都認真對待你嘅建議。
阿櫻皮膚好白，唔想畀日頭曬黑。
你畀人嚇到手揗腳震咁嘅，冇嘢下嘛？
我幫佢戴咗眼罩，佢家下咩都睇唔到。
呢間餐廳星期一至五嘅例湯日日唔同。
佢食完啲菇就話條脷好揦，我驚佢中毒呀。
唔該，可摸以起一起身俾我過呀？
呢種雀唔食雀粟㗎，要食蟲架！
據講佢貪咗成六千萬。
鐵路沿線嘅風景都好靚。
救護員用擔架抬咗佢上救護車。
我驚佢唔食奶瘦蜢蜢，到時候啲四大長老又話我唔俾夠奶佢飲。
因為個朵搞臭咗，唯有監平監賤咁清咗啲貨佢。
佢對啲傳聞一於好少理。
「入實驗室㩒緊急制」係個好經典嘅廣東話急口令。
隻波士好勁囉，畀佢一嘢秒咗。
女神唔會中意你架喇，唔好再單思喇。
你踢完波個身一浸除，唔好行咁埋啦。
都唔知佢有咩咁矜貴，拖下手都唔得。
放輕腳步，唔好嘈到其他人。
我哋要愛護野生動物。
唉，今晚又要同份功課搏鬥。
空氣嘅主要成分係氮氣同氧氣。
佢呢排咁身光頸靚，係因為佢中咗六合彩。
我問我家姐先識大學啲term。
多啲嚟密啲手，啲漢堡包多多都食得晒！
佢成日喺度惹事生非，俾人打都抵佢嘅。
嘩，你睇下佢身材，夠晒正斗！
喺香港一到十月，天氣會漸漸轉涼。
大火燒咗廿四個鐘頭先至熄滅。
唔好喺度催催貢，我好快就可以搞掂埋手頭上嘅工作。
我尋日同條仔一齊去酒店tea。
佢大刀闊斧噉改革公司嘅架構。
呢一年你啲血壓幾靚仔喎。
學生嘅安危係最重要嘅。
唔經唔覺，又到年尾喇，時間真係過得快嘞。
爵位可唔可以繼承㗎？
快啲報part-time master啦，就嚟dead喇。
中秋節食月餅係中國人嘅習俗。
搶咪答問題，有幾快得咁快，知冇？
阿松佢又細粒又冇力走去學人應徵做打仔。結果？佢俾啲大隻佬掟佢出門口。
地中海近日接二連三發生人蛇船海難，短短兩日就有過千人葬身海底。
媽咪，我想要隻wouwou呀！
呢度咁熱，不如我哋上樓傾啦。
佢好鬼寸嘴，所以同佢講嘢鬼死咁勞氣。
做到一為神功，二為弟子，時間夠鬆動，地點夠就近，咁咪幾好。
呢個插水式頭鎚咁就笠死咗西班牙個龍門！
佢而家十二歲，啱啱升中學。
我想好似雀仔咁喺天空飛翔。
個賊俾警察合力制服。
政府嘅錢，咪又係納税人嘅錢。
病人嘅傷勢有機會惡化。
讓少少位畀我企得唔得？
我家姐大我十幾年，所以我哋冇咩嘢傾。
我哋一齊去銅鑼灣行街吖？
頭先冇食晏，今晚食多啲飯飽肚先得。
佢覬覦老豆份身家，成日想佢早啲死。
佢受唔住工作壓力，終於向老闆請辭。
你有乜嘢雄心壯志爸爸都會支持你㗎。
我要喺散場之後幫手清潔。
一有咩風吹草動，你哋就自己執生喇！
你話呢啲老婆係咪應該休咗佢吖？
呢排成日都攰癩癩，瞓幾多都唔夠。
佢秘撈好多瓣，應該幾好揾。
呢間餐廳食嘅係地道嘅川菜。
個垃圾桶唔夠大就扤實啲垃圾啦。
我條筋太硬，瑜伽啲動作做唔到囉。
眼前對手嘅姿態激發咗佢內在嘅力量。
我會盡力做好呢份報告。
從頭到尾，佢都冇愛過我。
個冷氣校到最凍㗎喇，你熱就除衫啦。
巾幗借代女子，鬚眉借代男子。
地下水構成水循環嘅一部份。
個颱風喺東面吹嚟，西貢、柴灣嗰邊會好扯風。
過咗咁耐我都係冇辦法忘記佢嘅歡笑。
主題公園係深受歡迎嘅旅遊景點。
警方向人群放催淚彈。
地價都已經咁貴，啲單位起成之後都唔慌平。
呢架紅van行下路都快過巴士。
每年新年花車巡遊，啲人都要冒住好凍嘅天氣載歌載舞。
你咁話佢，佢是必唔高興𠺝。
我每日都搭村巴返學。
佢請十個保鏢都係擺門面啫。
個生日蛋糕係我親手整㗎。
呢個獎推進我去繼續努力。
喂，快啲嚟，差你就夠腳開波！
好多遊客為咗點燈賞櫻嘅一刻，專程去到京都。
你肯唔肯做我女朋友？
我以為今日會落雨添，點知冇！
染粉紅色頭要用漂染喎。
報道指香港有一千二百公頃嘅棕地。
根據雷達數據，聽日會落雨嘅機率大概係百分之七十。
股票買賣每朝10點開市。
乾炒牛河係廣東名菜之一。
湖泊嘅四面有山環繞。
今次我哋之所以贏，都係歸功於你。
佢忙咗成日，嘢都冇乜點食過。
兩千蚊用一個月有啲勉強喎。
廢黜幼帝，擁立新帝。
佢次次返工都做錯嘢，趕走晒啲客，正一係衰神嚟嘅。
成條路bibu bibu咁響。
放心，唔少得你嗰份嘅。
佢一見到經理嚟就雞噉腳走咗。
冇人嚟嘅話，今日不如早啲收檔啦。
典禮完咗之後，我哋準備咗啲茶點俾大家享用。
在家靠父母，出外靠朋友呀。
人生唔係樣樣嘢都咁如意。
先生俾你嘅講義你一定要讀熟。
唔想做就唔好做啦，勉強冇幸福呀！
我好尿急，可唔可以幫我睇住啲嘢先？
我尋晚瞓咗十個鐘，而家好精神。
政府斷網，阻止示威者互相聯絡。
我哋一定要打倒暴政！
冇前人嘅付出，又點會有今日嘅我哋呢？
星報啲專欄作者因為總編輯被炒魷魚又開天窗喇。究竟啲員工幾時先肯罷工呢？
佢被迫做呢個委員會嘅成員。
條女好清楚收兵好過嫁人。
佢咁大口氣，做唔做得嚟啊？
他整個人彳亍於回憶之中。
佢不停噉打思噎，有乜嘢辦法幫佢停啊？
你喺個客面前隨便講嘢，好易撞板㗎！
每當我遇到困難嘅時候，佢都會幫我出頭㗎。
阿力佢又曠職喇，係咪想博炒？
人哋做咩都唔關你事！
呢本科幻小説嘅內容好刺激，所以相當暢銷。
時間耐咗，件事就會沖淡架嚹。
泊街咪得囉，咪揾停車場啦。
我同賣家約咗喺中環交收。
喺證據不足嘅情況之下，法庭要假定犯人無罪。
我啲運氣咁差，中六合彩一定冇我份㗎喇。
佢有好多古靈精怪嘅念頭。
小明已經係適齡學童，唔可以唔返小學。
阿哥喺呢間小學讀書，所以阿妹都可以攞到「世襲位」。
我第一次嚟，都唔知邊個打邊個。
好彩我有呢幾年啲試卷梳史唧。
你講嘢做咩陰聲細氣，冇食飯呀？
因為太大雨，我哋被迫折返。
佢係呢間醫院嘅義工。
佢哋偷情嗰陣俾朋友見到。
今次唔使加乜新嘢喇，照辦煮碗啦。
呢間酒樓啲枱擺得太密，客人坐得唔舒服。
其實BB唔一定要飲奶粉吖，飲人奶好好多㗎。
我喺開闊嘅草地上面露營。
做人要自律，唔好下下要人提住先得㗎。
落地喊三聲，好醜命生成，溝唔到女就認命啦。
上飛機嘅手提行李長度、闊度同高度都有限制。
喺兩堂中間，有一個五分鐘嘅小息。
啲蒜要爆一爆先出到味。
你有幾多銀兩喺身呀？
齣戲前半好緊湊，但後半劇情暴走。
得杯新地，好似齋齋哋。
標價三千蚊，特價二千四。
聽講以前可以喺黑市買到人肉。
將啲資料東拼西湊之後，我終於完成咗份功課。
年中係當時暴動嘅高潮，周地菠蘿。
等咗成半粒鐘先見到架巴士埋站，你話係咪離譜吖？
今次我原諒你，不過冇下次喇。
DEF呢個三角形嘅高係幾多？
行山心曠神怡不特止，仲可以強身健體。
佢哋因為誤會而分手。
我唔想再食，佢就夾硬質我食。
呢部電話好流喎，用咗三個月就壞。
你仲記得邊啲童星呢？
個個先生都俾功課我哋做，邊做得晒呀？
冇女仔會鍾意你啲咁毒嘅人囉。
依撈七都去到盡，實冇輸嘅。
佢個教唔准婚前性行為嘅。
你做埋呢樣功課就去玩啦。
飛機起飛同降落嘅時候都唔可以將座椅椅背校低。
做人要有信心先得嘛！醒啲！記住！
人哋需要幫手咪方便吓人囉。
約法三章都係想大家好做啫。
就住中國啲黑心食品，佢已經明查暗訪咗三年。
佢知道佢爸爸病重，所以由外國馬不停蹄噉趕返嚟見佢最後一面。
織頸巾呢啲嘢係會熟能生巧㗎。
你有需要就記住尋求協助啦！
同十六歲以下嘅女仔發生性行為係犯法㗎。
呢間百貨公司賣嘅貨品五花八門。
據聞胡適用英文寫過寶塔詩。
佢等到唔耐煩，自己走咗喇。
呢本書印刷咗一千本。
入到嚟，猶如置身喺童話世界。
屋企停電嘅話，我要用手摸索離開間房嘅路。
唔出聲冇人當你啞㗎，你出少句聲當幫忙啦！
狗仔出世後大約十日先會開眼。
我永遠都會喺你身邊照顧你。
呢排經濟好差，大家少咗出街食飯。
呢個男人走去聞人地條底褲，真係心理變態。
佢得罪惡霸，畀人打到豬頭咁。
今次你搞出咁大件事，你自己同我擺平佢呀。
聽完佢嘅分析之後，我放心咗好多。
醫院當發高燒係一種急症。
你由得個囡拍拖啦，而家唔興盲婚啞嫁㗎喇，咪咁唔通氣啦！
滿漢全席包括一百零八種珍饈百味。
未有足夠證據足以證明佢有罪。
呢度裝修咁豪華、啲嘢又好食，真係五星級嘅享受啊！
食飯之前唔好食埋晒啲垃雜嘢。
一對新人喺律師及親友見證下宣讀誓詞。
求其揾個人頂住檔先。
唔好擔心，我會漏夜幫你做好佢！
啱啱面試嗰陣，我緊張到發ti騰。
都未坐定，已經叫咗兩客海老。（《香港料理》歌詞）
BB賴濕咗張牀褥呀，拎條毛巾俾我吖？
阿頭捉咗我落樓下食早餐。
佢份人好有擔帶，老細好信佢。
好少人知我嘅真正身份。
呢種狗身上有好多黑色嘅斑點。
佢其實冇心傷害你㗎，唔好嬲佢啦。
單嘢發現得太遲，依家已經冇彎轉喇。
屙尿滴滴仔要睇醫生。
查理斯王子喺1958年獲冊封為威爾斯親王。
着咁少衫，因住冷親啊！
嗰部吸塵機火數都幾大，成千五火。
我又唔記得帶條匙嘞！
沙士嗰陣，啲商場水靜鵝飛，生意慘淡。
一知父母就返到屋企，小明立即飛撲返上牀到扮瞓覺。
祝你新一年事業更上一層樓。
度度都咁逼，不如留喺屋企啦。
凡係人都需要朋友架喇。
佢成日都姣屍燉篤，向男人放電。
你下次記得帶功課喇！
佢成日吹水㗎，信佢一成都死呀。
呢篇文章用咗好多形容詞去修飾。
我尋日做義工，去咗公園除草。
去快餐店食tea最鍾意食西多士加紅豆冰。
香港嘅針山山勢陡峭。
有咁靚嘅女仔伴舞算你執到啦！
通處都係曱甴屎，真係好核突。
戴隱形眼鏡嘅時候，要將佢好小心咁放落眼球。
我cop咗佢段嘢俾你睇。
今屆校際辯論，聖喇拔仔又衞冕喇！果然係辯論界嘅強校。
閂實啲個蓋啦，唔係就漏風，搞到啲餅腍晒㗎喇。
我哋今個星期六去野餐啦！
件蛋糕咁靚，我唔捨得食。
我哋淨低冇幾多食物喇，將就下啦！
佢哋之間冇隔夜仇㗎。
你咪嘥口水啦，佢咁硬頸點會聽你講吖？
一個鐘跑十公里？易過借火啦！
班長幫班主任處理班務。
過咗一晚，條烏蠅紙黐咗成十隻烏蠅。
冇人估到佢會用啲噉嘅高招。
你做咩失驚無神問埋啲咁認真嘅問題嘅？
你唔俾我食，我就偏要食。
銅鑼灣過灣仔咁近，不如叮過去啦。
佢做兩做就眈天望地，咪簡單嘢都做咁耐囉。
我個筆筒成日積塵，但個口太細好難清潔。
我想買間大啲嘅屋，可以有一個客廳，再加一個飯廳。
佢應承得好好地，但冇過幾日就打回原形。
我而家嚴正聲明佢同我係絕無關係！
求三減一嘅差？二囉。
你嘅建議幾好，我哋就噉做啦。
如果你係油耳要定期洗耳窿，糠耳就唔使。
你哋一盤散沙噉，點贏比賽？
個衰婆係咪收埋啲私己錢唔話俾我知？
新年流流隔籬屋有人做法事，你都咪話唔掃興。
啲學校係都要定時定候換季，依家時熱時凍都唔知點算。
嚟緊有個工作坊教人製作甜品，你有無興趣？
佢老婆去親飲都想做大蟹乸。
嗰場戰爭係一種冇意義嘅殺戮。
咁耐冇見過佢，移咗民都唔奇。
佢依個時候升我職，真係令我思潮起伏，喜憂參半。
公司竄改合約條款俾人發現咗。
做得兄弟嘅，哪怕上刀山落油鑊，我一定撐你！
BB瞓埋啲狗虱覺，幾個字就醒。
義工不辭勞苦咁幫災民重建家園。
呢部電話好細，攜帶方便。
糖霜餅乾好睇又好食。
佢個膊頭喺意外嗰時甩咗骹。
我食咗一碟炒飯，兩件蛋撻，再加多杯雪糕，但係都仲未夠喉。
沿海一帶啲地全部都係豪宅。
啲學生成日偷偷地喺班房食嘢。
電子、中子、質子係亞原子粒子。
做司儀係好睇響台上嘅應變能力。
喂！今晚落唔落吧飲嘢？
喂，快手啲做埋啲手尾啦！
新藥要做到商品化仲要努力好多年。
冰嘅熔點係攝氏0度。
佢哋嗌交嗌到家嘈屋閉，隔籬鄰居都過去勸解。
佢話佢係無辜嘅，係俾警察插贓嫁禍。
好多內地股準備喺香港上市。
今次個風來勢洶洶咁，大家要做好防風準備。
而家好少人識得刺繡喇。
我好笨拙噉嘗試道歉。
屋企有我睇住，你放心啦。
佢根本就係虛張聲勢，唔好信佢呀。
佢上個月先入攝影坑，已經買咗幾支鏡頭。
雖然無人會諗到巴西輸德國成六球咁多，但係你又唔使咁閉翳嘅。
我最欣賞人有上進心。
佢要輸錢，咪由得佢囉。
你估今次升佢職係咪有咩用意？
落大雨冇帶遮，真係好狼狽！
佢哋搞到成地都係紙碎。
都成三張幾嘢啦，唔通仲扮可愛，搏同情咩。
星期日個活動唔夠人參加呀，班馬過嚟撐下場吖！
水浸眼眉喇，你仲可以咁滋悠淡定？
冇咗樖樹，仲有成片森林。
女性嘅經期前後容易有陰道感染。
佢唔係好人，你唔值得為佢賣命㗎。
清官難審家庭事，佢又唔係公眾人物，我哋呢啲外人又真係冇必要插手㗎噃。
佢終於意識到原來自己一直俾人揾笨。
唔係呀嘛？你講真㗎？
呢位姑娘今年貴庚呀？
點先可以做到粵典編輯？
你肯入嚟我公司做，我俾一年100日假你，唔好再推搪喇。
你有冇試過生水痘？真係好痕㗎。
暫時歇業只係權宜之計，等時機成熟就即刻復業。
我哋一齊舉杯祝福呢一對新人！
科學館入場票價廿五蚊。
選舉嘅嘢長篇大論冇用㗎。雞髀打人牙骹軟，不如講下你上台會點樣令選民有得着？
你新嚟㗎？未見過你嘅？
呢樣新產品一出，就立即全城哄動。
佢一拳就打巢咗個情敵。
佢因為漏口，所以好自卑。
喺九龍區犯下多宗案件嘅竊匪終於落網。
佢每晚都飲到爛醉先返屋企。
我見仲有三個鐘先至放lunch，咪食件蛋撻晾下肚囉。
今年經濟差，連大學都凍薪呀。
今日老闆生日呀。快啲去同佢講句生日快樂啦！
今日去游水見到泳池有紅蟲。
正方形有兩對平行嘅邊。
呢隻狗係好罕見嘅品種。
同三五知己共聚，真係賞心樂事。
你班友幾時得閒一齊唱K啊？
針唔拮到肉唔知痛㗎；叫你唔好成日笑人戴綠帽㗎啦，宜家自己戴啦，知道痛未呀？
佢屋企人屢次勸佢戒煙都唔成功。
喺航海嗰陣，架船順風好緊要。
參加多啲課外活動對升學有好處。
個結果一定係內定嘅。
我搭飛機行李過重，俾人收差廚。
離奧運開幕尚有九十日。
一班義工組織咗一個長者探訪團。
政府今個財政年度税收再創新高。
佢蓬頭垢面嘅形象深入人心。
有警察嚟啊，較腳啦！
法庭判佢哋嘅合約無效。
佢沉迷打機沉迷到不能自拔。
呢個地方官欺上瞞下，意圖打擊政府威信，其心可誅。
佢冇事前計劃，就咁搦住舊錢盲摸摸返大陸開廠。
伙記小心，條黐線佬有炮！
個女仔搞到佢神魂顛倒。
多得你平時照料我，我先至咁健康。
呢件事已經成為咗燙手山芋，邊個接手就死邊個。
唔好再信勤力讀書就考到5**，冇呢支歌仔唱㗎喇。
屋企個浴缸係白色㗎，好容易見到啲漬。
你憑乜嘢要我聽你話啊？
得閒去旅行叉下電啦。
我對鞋着得太耐磨蝕晒。
用通靈嘅方法斷案好唔科學。
成績好嘅學生先可以申請到獎學金。
一個大陰謀喺度醖釀緊。
其實好難幫到啲隱青，因為我哋根本就唔知佢哋嘅存在。
你出開街就順便買定枝豉油看門口吖。
架車壞咗，所以我哋焗住要行返屋企。
久仰、久仰，終於見到真人喇。
水星、金星都冇衞星。
佢先排同人賭錢俾老千起尾注，搞到依家要周圍問人借錢開飯。
你直程打電話去問咪得囖。
我喺大學識到好多人。
政府決定採納市民嘅意見。
公眾應該知發生咩事。
使唔使開心到喺張牀碌嚟碌去啊？
雖然受咗傷，佢都發揮到一定嘅水準。
如果這個方案不可行，我們就要另覓其他的解決方法。
呢間商場幾經易手，已經冇以前咁受歡迎。
呢個公園有咩咁特別啊？
我為咗封住佢把口，一早將啲工作做好晒。
我每個月收到一千張fax，有九百張係廣告嚟嘅。
呢對孖女好似樣，唔識佢哋嘅人好容易將佢哋撈亂。
嗰個老太太今日冇嚟。
要你遠赴非洲參加會議，真係辛苦晒。
秋天係去打獵嘅好季節。
埋單嗰陣唔好俾咁多貼士啊。
我俾人偷咗銀包，好彩我喺對鞋入邊攝咗啲錢唧。
聽講政府又想再推版權修訂條例。
中學畢業嘅文職人工咁奀，我不如去當差好過啦。
佢哋各有各自己嘅弱點。
阿松佢喺機場個盤做緊釘板。
版權所有，翻印必究。
我諗住買隻玉鈪俾媽咪。
佢轉咗學校之後，成績突飛猛進。
你睇下隻麻雀幾得意！
受負面消息衝擊，樓市下跌咗一成。
我時時刻刻都想同佢一齊。
一刀切訂立標準工時似乎唔係咁好，要考慮唔同行業情況。
佢行行吓俾隔籬條友bell開咗。
做完手術，食啲補藥補吓身喇。
你有乜嘢法寶令啲細路咁聽你話？
銀行嘅表現令投資者失去信心。
「呢道有咁多隻色嘅衫，你要邊隻？」「是但啦。」
如果你冇做虧心事，有乜好驚？
今日係911十周年，美國總統喺電視發表悼詞。
老人家可以喺睡夢中過身係好幸運嘅事。
呢齣廣播劇往往切中時弊，幾十年來廣受聽眾歡迎。
喺老師百般勸解之下，佢仍然唔肯講出真相，令到老師萬般無奈。
量子力學係大學物理系實會讀嘅嘢。
呢個病喺短時間內唔可以根治。
佢好八㗎，有咩秘密唔好話佢知。
要通情達理，理性同感性缺一不可。
我地國家為左搜集情報，無所不用其極。
你做得sales就要厚面皮㗎喇。
點解唔轉台啊？你用開嗰間咁貴。
前面冇路行，掉頭啦。
天上面有雙彩虹，真係好神奇。
冇腳架晾住部機？我隻手分分鐘震過貓王喇。
你一下子改晒啲規矩，要我哋點適應啊？
你唔好着住浴袍走落街啊！
「含混」本身都算含混。
成日KI KI卡卡，一啲都唔正經。
我尋日落街買餸無端端俾差人扣留問話。
佢哋情同手足，守望相助。
佢坐喺暖爐側邊取暖。
做乜成日超住我呀？同你有仇咩？
相比起蓮蓉焗布甸，我都係鍾意食焦糖燉蛋多啲。
發燒仲淋冰水落自己個身度，你係咪黐線㗎？
保證成功，否則原銀奉還。
小朋友會模仿大人講嘢。
唔好意思，我會遲到。
高雄去台南，即日往還，交通應該點安排先最理想呢？
當我見到啲小朋友喺街上面乞食嘅時候，我覺得好悲哀。
唔好見佢斯斯文文，其實佢係賽跑冠軍，真係出人意料。
檢察官向在逃嘅犯人發出逮捕令。
好多高官退休之後，過完冷河即刻跳去私人企業工作。
你諗住淨係拎呢四個point打？
我哋兩個係同期畢業㗎！
康熙係中國歷史上在位時間最長嘅皇帝。
有啲中文字嘅筆順，我都唔係好熟。
校隊取得驕人成績，刷新學界多項紀錄。
佢喺度做咗成年，老細都唔賞識佢。
我耐不耐都會去探佢。
個細路食到條裙冚唪唥都係。
歌劇喺香港嘅舉辦最早追溯到1960年代。
示威者用磚同鐵馬起路障。
佢咁努力都唔合格，真係有幾分可惜。
啲人去日本好鍾意用鐵路pass周圍去。
你未食飯就食藥，因住會胃痛呀。
我哋要一壺普洱，一壺滾水。
阿媽叫我幫佢將封英文信翻譯做中文。
等我一陣，我要去交水費。
等我試吓佢有冇講大話先。
佢頭腦好簡單，所以唔識玩心計。
今個星期六我想去市集買耳環呀。
份報告都做得七七八八喇。
今次颱風咁嚴重，好難估計有幾多樹受損毀。
頭班由堅尼地城開往筲箕灣。
人地喺前面打緊仗，你就喺後面風花雪月左擁右抱，過意得去咩？
我哋會響半島酒店聯婚宴客。
你email咗佢未？
佢嘅工作能力係不容置疑嘅。
你爸爸係一個明理嘅人，一定唔會反對你嫁西人嘅。
你好做唔做走去搞佢做乜？
呢個地盤進展良好，可以驗收。
呢位歌手歷年嚟出過唔少專輯。
呢個計劃可以為有特殊需要嘅學生提供適切嘅教育。
呢度好嘈，我聽唔到你講乜呀。
你唔好咁猶豫不決啦，快啲揀完就走。
你點search到啲資料㗎？
區區三十蚊，由得佢啦。
一粒方糖差唔多係一茶匙糖咁滯。
呢個歌手喺台上面係噉派飛吻。
你精精哋就聽聽話話，唔係就話俾你爸爸聽！
今日好大風，熱氣球唔會起飛。
一千萬對佢嚟講只不過係一個細數目。
你可唔可以幫我揼下個膊頭啊？
幾十年前同而家嘅科技發展不可同日而語。
雖然今年興金色，但係實在太難襯衫喇。
有架直昇機喺空中盤旋。
手刀打後頸唔會即刻暈㗎，唔好睇戲睇上腦。
八大藝術係指文學、繪畫、音樂、舞蹈、雕塑、建築、戲劇同埋電影。
我幫緊BB沖涼，冇手聽電話呀。
二零一六年係莎翁逝世四百週年。
食鬆餅落啲蜜糖好好味。
你呢挺窮鬼邊有人吼吖？
佢對呢件事有獨特嘅見解。
呢度啲蛋撻絕對係世一，冇可能唔係世一！
啲彎咁急，搞到我暈車浪。
前面有交通意外，所以我哋要兜路。
天時暑熱，雪糕、汽水呢啲就最應市㗎嘞。
住户先可以用呢度嘅會所。
佢不單白癡；仲好貪食。
只要你做好準備功夫，到時做起上嚟就會得心應手。
呢個人專喺巴士度佔便宜，拉咗佢就啱喇。
你唔服嘅話可以再打過。
坐總部嘅通常都大支嘢啲。
有咗光纖，傳送訊息更快捷。
咁春多點心，點食得晒啊？
請揀選合適嘅詞語完成句子。
學識廣東話之後方便咗好多。
呢區有三個空降候選人，競選區議員。
琴晚尖沙咀發生械劫案，警方正追緝兩名中國籍男子。
小心佢整件杰嘅過你嘆。
佢對呢件事有好多想法。
就快過年喇，大家會去邊度辦年貨？
佢雖然不斷求神拜佛，但始終難逃破產嘅厄運。
呢件歷史性事件，象徵一個時代嘅結束。
我當年差一分就拔到尖。
生完孖寶，夠晒數，唔生喇。
軍隊開住坦克衝鋒陷陣，入咗城。
僭建嘅屋簷對路人構成危險。
唔該我想訂兩罐石油氣。
成頭家由佢一個人支撐。
個半一個橙，阿姐係唔係奀得滯？
釣過一次魚你就會明白箇中樂趣㗎喇。
傾閒計啫，咁認真做咩？
師傅換咗電視機入面塊電路板，收成二千蚊，真係昆水！
我成日都撈亂糖同鹽㗎。
嗰個喺交通意外受傷嘅男人瞓咗喺地度。
佢份人淨係得小聰明，唔成大器。
佢竟然謀殺親夫，真係狠毒啊！
今次意外突顯咗平時安全措施嘅不足。
佢哋下個月要結婚，我哋應該做幾百蚊人情。
我開咗張五百蚊嘅支票俾佢。
粵語嘅助詞數量幾豐富。
識得睇人眉頭眼額對你有好處㗎。
你睇下，牙呀仔佢笑啊！
計劃令師兄姐輔導新生嘅時候亦有所得益。
我阿姨太縱容佢個仔喇！
網站證實受黑客攻擊。
溜冰場有好多細蚊仔。
你個仔成日顧住躝街，啲功課做唔做得掂㗎？
件衫咁巢𠵼𠵼嘅，拎去燙下啦。
咁做固然好，只不過係怕佢唔鍾意啫。
佢品學兼優，係模範學生。
呢個消息必定會引起公眾恐慌。
颱風襲港，市民紛紛去超市搶購食品。
佢阿爺喺打仗嗰時作奸犯科，走私鴉片，先至會發達啫。
佢消失咗好耐，我以為佢死咗。
以前漁民或者農民做新郎嘅時候，會舉行安大名嘅儀式，象徵成年。
乜你咁慘俾人剝光豬啊！
整手撕雞好麻煩，要將成隻雞拆肉。
佢好少運動，成個人變得虎背熊腰。
佢個人好爽㗎，做親嘢都唔猶疑。
佢今日容光煥發咁，唔通噚晚去完酒吧之後枯木逢春？
你比較下呢兩部相機，睇下邊部易用啲。
英文有一啲廣東話冇嘅輔音。
佢主修archi㗎。
你做乜染到個頭鬼五馬六啊？成個飛女噉！
我嚟做一次醜人，同班伙記講要減人工啦。
佢唔喺度喎，你陣間打嚟啦。
換心手術之後有排斥現象。
你最好快啲同我搞掂佢，如果唔係我投訴你。
我家族有心臟病嘅歷史。
温度降到攝氏零下六度。
你屋企邊個賺錢養家㗎？
見工著嘅衫點可以起褶㗎？
邊個猜輸咗就請食飯！
唔好理佢。佢只係喺度嘗試將自己之前打人嘅行為合理化。
食環署勸喻市民儘量唔好過量進食炭燒肉乾。
政府為咗要增加收入而巧立名目徵多啲税。
難為你噉都講得出口喎！
平時你哋兩個呢就銀幕情侶，好咿挹咁樣呢，好似情侶咁，睇到都眼冤呀！
我係睇黑白片嘅年代。
你成日半夜三更打嚟，我覺得好困擾呀。
食完呢隻藥之後會產生幻覺。
喺唔同嘅光源底下要用唔同嘅白平衡設定。
我個仔係扭計星嚟㗎，有咩唔順佢意就會喺條街大喊。
香港市民爭取盡快直選行政長官。
你太心多喇，你嘅身體好好，健康冇問題。
大家嚟評吓呢件事究竟啱唔啱。
喺文化保育方面，香港輸咗人成條街。
呢間公司一馬當先推出咗智能手錶。
而家啲細路識行識走，日頭要𥄫實佢哋至得。
吹水吹到過晒龍，差啲遲大到！
跟緊啲，唔好俾個賊走甩。
候選人嘅拉票期只有十五日。
好多人湧緊過嚟呢便。
我最鍾意嘅顏色係白色。
個工程師認為呢個屋頂會隨時崩塌。
今日老細全日喺度chur我，我連飯都未有得食呀！
下半年嘅投資走勢偏向基金。
唔得㗎！隨時俾人炒㗎！
跟住想問你一個比較私人嘅問題。
今時今日仲住喺棚屋嘅水上人已經寥寥可數。
金瓜石曾經係台灣主要嘅金礦。
佢第一輪面試就畀人foul走咗。
佢整唔見咗條匙，要揾人嚟開鎖。
我未食過避孕藥，想試下，有冇邊隻牌子冇咁多副作用？
一到除夕夜維港嗰頭就好墟巴嘈閉。
消防員無懼火勢救火救人，實在令人佩服。
做阿媽就最唔想見到自己仔女狗咬狗骨。
做錯咗最緊要係改過。
唔該一個粟米肉粒飯炒底。
佢一餐可以食五碗飯㗎。
坑渠積水好容易有蚊患㗎！
我每日都要飲八杯水。
被告獲准以現金五千蚊保釋外出。
本人有意查詢申請入會事宜。
今次單交易個銀碼好大。
襯間餐廳仲未做晚市，入去食個茶餐當晚飯食先。
本地經已有過百人確診。
出吓街你都喺度嘈生晒。
中國呢幾年不斷擴充軍備。
呢單嘢真係捱到我金睛火眼。
你講到公司咁差，又唔見你走？
我喺個山坳跌咗落嚟。
我成個月冇睇新聞，覺得自己好似已經同個世界脱咗軌噉。
啲地方好抆，啱啱好放得落個櫃。
香港作曲家當代中樂作品選輯
加多少少藍莓就靚仔晒嘞。
打完仗之後，成個城市變咗廢墟。
雖然牛脷酥好油，但好好味。
以前街坊街里都會互相幫忙，家下就見死不救，真係世風日下。
食呢間，冇返幾百蚊一位都落唔到樓喎。
開藥劑量唔錯得，分分鐘會死人。
佢最後一球大針，反超前唔到。
天氣好熱，着短褲先。
人家諗乜你都唔明解嘅！哼！
今日又長週喇，想做死人咩！
我今年決定扚起心肝做運動減肥。
你直行，去到第二個路口轉右，就見到間舖頭㗎喇。
辯論嘅嘢，與其想當然，倒不如訴諸實證啦！
今晚個天好清，睇到好多星。
佢成日將啲事情搞到好複雜
佢撞到個頭起咗個瘤。
你捉實啲，唔好整跌佢。
你隻手好濕，唔好掂我。
唔好再做戲啦，盧生，我哋都知你係扮嘢。
幸福唔需要刻意去追求，幸福自然會嚟揾你。
地龍探險隨時冇命，千祈咪試。
三個人喺賽道上比賽。
我上次借咗一餅錄影帶俾你。
開車撞到路人，當然唔可以一走了之啦。
做乜成地雲吞㗎？有垃圾桶㗎喎。
賭錢冇益㗎，唔好學喇。
你而家寄人籬下，樣樣嘢都要客氣啲唔好失禮人啊。
邊有可能抵制日本貨呀？你成屋啲電器都係日本造㗎啦。
呢個女仔好純品，你唔好教壞佢啊！
佢老婆係個衣架嚟，咩都唔使做，淨係着靚衫去舞會。
我勸佢哋唔好裝寬頻，56k已經夠。
上星期打風嗰堂今日補上返。
我喺中學上家政堂之前，我連打雞蛋都唔識㗎。
經過佢嘅引薦，我去咗呢間餐廳試吓。
想去外國做嘢，語言方面係唔需要好top嘅。
我所講嘅內容句句屬實。
結婚係終身大事，點可以咁草率㗎？
你把口就永遠都最叻。
醫療界嘅前線人員正喺度努力噉拯救傷者。
我哋呢度唔係一言堂，個個都可以發表意見。
佢咁快就有條新仔嗱？
弊喇！監視器香咗，點會咁㗎？
疑犯辯稱自己唔知行李喼入面有毒品。
而家男子100米嘅世界記錄係9.58秒。
我用自己嘅方式解決咗。
阿媽，我今晚唔返嚟食飯喇。
我賣菜好老實嘅，唔會呃秤。
我一開始就已經成手萬子，好快就食咗糊。
呢單意外導致六人死亡。
嚿牛扒薄切切噉，攞嚟攝牙罅就差唔多。
佢一路都唔鐘意食菜。
有個女嬰俾人遺棄咗喺公廁裏面。
全部人同我一字排開！
活動一完，佢地成班宅男就自然聚埋一齊交流心得，真係物以類聚。
熱線由朝早八點開放到晚頭夜九點。
佢交咗一份報告俾我。
句句都窒住晒，想點先？
我哋行咗咁耐，不如去前面個涼亭歇腳啦！
候選議員為咗遊説選民投佢哋票，都走訪各區宣傳。
好多謠言都係假嘅，我哋唔應該咁易就信人講咩。
頭先做乜叫你女友全名咁生外？
街上面得嗰三九兩丁七，舖頭邊有生意。
呢間公司揀人嘅尺度好嚴格。
嗰間房充其量只能夠容納十個人。
佢對腳又大咗，啲鞋唔啱著喇。
佢將我當沙包噉打呀。
依家仲撚使去叫雞嘅？條條女至少要玩三味都梗㗎啦。
佢喺報章撰文批評大白象工程。
要鋤鬆啲泥先可以播種㗎。
呢部洗面機呢只要插一次電，就可以用到六百次，非常之襟用同埋方便呀。
西方人見面互相擁抱問候係好平常嘅事。
今年上半年嘅搶劫罪案數字比去年同期上升咗百分之七。
喺香港，冇一技之長好難立足。
踩單車記住要帶頭盔呀。
你鍾意邊條裙啊？呢條定係嗰條啊？
你聽晚番唔番去食年夜飯？
佢份人平時好穩陣，好少可會縮骨。
我哋唔應該歧視黑人。
有關數字仲未公開，故此我唔想隨便評論。
老師喺處理學生嘅情緒問題嘅時候要非常小心。
佢琴晚確係無嚟過喎。
你嘅決定係關乎終生幸福㗎喎！
你唔好成日以為自己高人一等先得𠿪！
偷食、打女人、爛賭，是但中一樣都死，更何況佢三瓣衰勻？
佢哋唔鍾意對方，但係都不至於要離婚。
有人認為政府官員應該放棄居英權。
你每日都要刷牙，唔係就會蛀牙。
呢個比喻有啲唔恰當。
佢好鍾意演嘢㗎。你睇，又玩魔術引囡囡注意喇。
你帶多咗嘢食，咪分啲俾人囉！唔好咁小家啦！
激嬲老婆，今晚你跪玻璃啦！
我哋不惜任何代價都要阻止病毒擴散。
着親新鞋，我都會起水泡㗎。
既然你都去圖書館，不如順便幫我還書啦。
阿姐呀，你哋有咩撚手小菜啊？
司機一個唔小心，差啲炒車，好彩最後有驚無險，無發生意外。
佢戰戰兢兢接受咗呢個重要嘅任務。
佢嘅過去到而家都係一個謎。
佢實借頭借路去我屋企瞓。
你太太打扮得好摩登喎。
滾湯落夜香花，清肝明目呀。
政府削減綜援，只會對低收入嘅家庭雪上加霜。
篇文立意好清晰，寫得好好。
我好熟識呢度嘅環境。
一場籃球比賽總共有幾多次暫停㗎？
我已經將我所識嘅嘢全部傳授咗俾你。
杏梅唔理自己減緊肥，見到意大利雪糕馬上買咗兩球嚟食。
我都搞佢唔掂，而家係噉出拖字訣先㗎咋。
羅密歐同茱麗葉係殉情自殺嘅。
警察巡邏要配備警槍。
我想射門射得更準確。
阿松頭先無𠸎𠸎發爛渣。
今年經濟唔好，營業額倒退咗好多。
容乜易一個唔小心仆崩咗個鼻㗎？
你講嘢咁快，我follow唔到。
我而家得十蚊喺身，唔夠俾錢喎。
喂，啲光好掁眼呀，拉埋個窗簾啦。
呢個歌星唱歌幾好聽。
貓鬚能夠測量障礙物有幾高、幾闊。
佢身材豐滿，個樣又靚。
呢隻藥膏可以消炎止痛。
呢篇文章詳細闡釋破壞生態嘅壞處。
植完髮，禿頭好咗好多。
啱啱問佢有女朋友未，話口唔埋就結咗婚！
阿爸俾個老千呃佢去銀行過數。
政府嘅社會福利好咗，反而令無業遊民增加咗。
而家係流感高峯期，去完街返到屋企謹記要洗手。
我呀媽告誡我要做個有責任嘅人。
集團嘅分號遍佈全國。
議員係政府同人民之間嘅橋樑。
班女仔已經吹咗成個鐘水。
我呢關打極都過唔到，棘住咗喺度啊！
當時憂國憂民嘅知識份子都希望揾到救國良方。
我試過大肚六週嗰時流啡，去照先至知係空心胎。
用中慢火起鑊，等熱力傳送到整隻pan先至落料。
你做乜一碌木噉棟喺度？
城中首富嘅生意染指到各行各業，涵蓋每一個人嘅生活所需。
今日我哋籌到一千蚊。
先生，而家唔駛錢就可以申請我哋嘅會籍，你有冇興趣？
一萬蚊買部電腦夠有凸啦。
乜你掉晒啲嘢食咁大嘥呀！
網上結識咁耐，今日終於出嚟一聚，真係聞名不如見面。
呢套療程結合咗中西醫療知識。
佢已經單身咗十年，唔怪得佢日日都發仔狂。
八爪魚通常淨係得幾個月壽命。
我負責為呢套劇製造音響效果。
真正嘅朋友係會願意同你共患難。
呢嚿豬肉肥揗揗，唔好再食喇！
死咗老公之後，佢喊到呼天搶地噉。
前面架車炒咗，搞到條路塞死咗。
你過到外國讀書，冇阿爸阿媽照顧你，自己要執生喇。
2嘅平方，就係2乘以2，即係4。
我中意着得casual啲，唔鍾意着老西。
今日十三號星期五，一出門口就撞見架棺材車，真係大吉利是啊！
你食完都冇抹嘴，顯而易見，你就係偷食嘅人喇。
家陣仲諗住業主會減租？唔加都執返身彩嘍。
我未見過人民幣匯率跌得咁緊要。
你唔好再踢我嘞，好痛㗎！
忠忠直直，終須乞食；奸奸狡狡，朝魚晚炒。
我有好多朋友都係IT人。
佢因為販毒，俾人判咗終身監禁。
尋日差人同佢落唔到口供。
而家敵方處於劣勢，我哋應該乘勝追擊。
佢自己都粗口爛舌，好難叫佢啲細路唔講。
佢成個禮拜冇食過嘢，淨係靠鹽水嚟吊命。
求先做乜扱線啊？電話收唔到？
成世人流流長，總會遇上幾個人渣。
你搭鐵定搭巴士返屋企啊？
而家Facebook有得開直播。
佢對啲員工非常嚴格，遲到一分鐘都會俾佢照肺。
我哋公司就係喺後尾數上嚟第二間，喺右邊嘅。
聽日個游泳比賽之前，你記得做足熱身。
你哋走先，我隨後就嚟。
佢爛賭鬼嚟㗎，成鬼日過大海。
俾一個肯定嘅答覆我。
你願唔願意娶佢為你嘅合法妻子？
我想親手織件冷衫送俾媽咪。
啲衫淨係用條繩掕住，好唔穩陣。
得嗰兩塊餅都唔夠攝牙罅。
呢本書你鍾意咓？我送俾你啦。
百分之63嘅工會會員投票贊成採取工業行動。
佢第一次上台講嘢太緊張，食晒螺絲。
考完試，成個人都輕鬆晒。
佢犯咗案，今日終於落鑊。
今年奧運有好多後起之秀攞金牌。
現今仲有唔少人相信占卦算命㗎。
佢成日遲到，所以先有藉口俾人抽秤啫。
個將軍押送糧草去軍營。
我希望第時可以買一間大屋俾阿爸阿媽住。
你唔好再打俾我啦，我而家忙到踢晒腳呀！
國破家亡，留我一個人獨生仲有咩嘢用？
大雪掩蓋咗整片田野。
呢間監獄有一百間牢房，守衞森嚴。
條友單嘢最多咪幾隻，一碌都唔使就出返嚟啦！
我從來都冇去過農村。
杜生患咗重病，進食都有困難。
寒流襲港期間，氣温會跌至攝氏五度。
我食咗粒藥喇，無咩功用喎。
今日輪到邊個值日生擦黑板？
臨尾一局十三幺，你哋真係冇仇報喇。
佢day one已經係噉講。
影風景相要深景深，咁成個畫面先會清晰。
你去到打電話俾我，我落樓接你。
油麻地同筲箕灣都有以城隍為主神嘅廟。
政府將協助村民重建具抵禦強風能力嘅房屋。
「你揾我做咩啊？」 「冇事，揾你傾下偈啫。」
佢哋喺沙灘度搭咗個帳篷。
呢張綿胎咁厚疊疊，熱死我喇。
佢個經理人唔准佢嘅戀情曝光。
政府計劃改革長生津，合併普通同高額兩種津貼。
我哋見咗咁多個人，佢喺經驗方面真係佔盡上風。
我哋星期六日留喺屋企追劇，追晒成季。
間銀行俾一班揸槍嘅賊打劫。
呢個黑幫大佬有好多走狗幫佢做嘢㗎。
我食得飽過頭，而家個胃唔係咁舒服。
打醒十二分精神，有敵人喺附近。
我淨係可以送你去到禁區出面。
新年通常都會食唔同嘅糕，而蘿蔔糕可以話係最受歡迎嘅。
隔籬屋個陳師奶好慘㗎，聽講佢老公喺出面收埋咗個二奶，所以成日唔理佢。
小朋友有時手多多搞下啲杯杯碟碟，最好咪畀佢哋亂嚟啦。
遵守法律係所有人嘅責任。
孝順父母唔代表要盲目順從。
五方五土龍神、前後地主財神
我已經係爛命一條，驚咩啊？
每個人都有長處同短處。
方圓一公里都冇公廁。
我個舊同事留低咗好多蘇州屎畀我，我執佢手尾執得好辛苦。
你跌咗枝鉛筆落地下喎。
有議員要求點人頭，結果因為淨係得廿七位議員出席會議而流會。
體虛嘅人就唔好食咁多西瓜，好寒涼㗎。
天氣一乾，我啲濕疹就會發。
佢哋喺我背後講咗啲難聽嘅説話。
我對邊個明星拍拖分手完全冇興趣。
太太，請問你可唔可以教我去尖沙咀啊？
我喺譚仔叫咗碗大辣嘅米線，第一啖已經食到鼻涕fi li fe le。
佢打算嵌個焗爐入去廚房埲牆。
今朝飲咗啲奶而家攪緊肚。
銀行將喺星期一向新存户徵收新收費，而舊存户則會到四月一日先開始徵收。
新型號手機即將面世。
近年好多中國企業都逐漸興起。
連你都噉對我，真係好失望。
你哋兩個唔好拗啦！好煩呀！
我住喺九龍，去新界同港島都好方便。
我嘅匯報到此為止，歡迎各位提問。
娼妓合法化似乎係弊多於利嘅。
假設你係老闆，你會點樣處理呢件事？
咁有自信，你估你真係曉飛咩？
灣仔藍屋係一級歷史建築。
比起佢，你已經算係好彩。
家屬請咗和尚嚟做法事。
政府應該為民眾服務，而唔係企圖控制民眾。
佢喺經濟問題上面連珠炮發，批評主流媒體忽視科技發展對經濟嘅重要性。
要我成個禮拜唔食煙真係好痛苦㗎！
呢次災難做成巨大嘅傷亡。
我成日都會喺屋企，隨便你幾時上嚟都得。
你升咗做經理嘛，你大晒啦而家，開心啦？
今晚又要熬夜寫文喇。
佢係呢間廠嘅專屬演員，唔會接其他廠嘅戲嚟拍。
我已經話咗我冇偷你嘢，你唔好再咄咄逼人嚹喎！
第三屆主席將會喺下月底離任。
小心三字頭嘅電話號碼，唔好俾人哼哈勒榨呀！
啲湯最少要燉三個鐘頭㗎。
你張相影到out晒fo。
今期學報有陳老師嘅專訪呀。
出面好大雨，我今日唔想出門口。
我哋一定要抵抗外敵嘅入侵。
聽講呢個富商喺台灣有個情婦。
呢件衫係100 percent棉造嘅。
睇在係舊同學份上，同我買份燕梳吖。
瓷器底部唔可以上色，如果唔係會痴住個窯。
我家姐喺一間老人日托中心做護士。
唔好一面食飯一面睇電視。
你再唔勤力啲做嘢，小心保唔住份工啊。
呢度總數係一百蚊呀嘛？
我本來想生兩個細路，不過我怕養唔起。
就算佢而家工作忙咗，佢每星期都堅持練一次字。
佢含淚揮手，告別舞台。
哇，隻公仔好打耳呀！
你唔好嬲啦，快啲開心返啦。
佢哋兩公婆成日都要為口奔馳，都冇時間湊個仔。
阿娜氣定神閒咁飲緊茶。
睇文章最重要就係掌握大意。
呢個無良老闆出晒名壓榨員工。
啲茶葉要放好啲，唔係好易壞。
睇潮劇，梗係要聽潮州話先夠原汁原味㗎啦！
我個harddisk有500GB。
有咩方法可以令佢開心啲呢？
今次有大老闆支持，實發圍喇！
有個海關嘅職員問我有冇嘢報關。
佢哋一路巡遊，一路吹住泡泡，宣揚分享快樂嘅訊息。
好黑喎，做咩唔開燈？
大人講緊嘢，細路仔唔准搭嘴。
實Q大晒呀！咁鬼惡！
喊成咁，睇嚟隔籬屋又用衣架打仔喇。
我舊年先嚟香港，起初我唔習慣呢度嘅生活，而家冇問題喇！
你成日都講埋啲無聊嘢，我真係睬你都生臭狐。
我今日拎咗好多重嘢，對手好攰。
我另外揾咗兩個朋友嚟。
有請主席向主禮嘉賓致送紀念品。
朱邦復發明倉頡輸入法。
佢涉嫌盜用他人嘅網上銀行户口。
佢老公成日唔返屋企，所以佢同我訴苦。
我啲英文？有限公司㗎咋。
清帝國喺1720年征服西藏。
呢個餐我哋share嚟食啦。
一字馬要練習好耐先做到。
阿松一啲女人緣都冇，做死毒男。
行快啲喇，你慢吞吞噉幾時先行得到山頂啊？
你有冇呢份能力做經理？
用啲保鮮紙繃住啲餸。
你隻大食懶，幾時先肯揾工？
你都冇common sense嘅！
你嘅説法都唔係冇道理嘅。
老闆好器重名校嘅畢業生。
個衰佬成日都咁夜番，實喺出面飲緊湯啦！
如果佢少咗一條毛，我唔會放過你。
中六合彩頭獎又冇我份。
啲肉如果切得厚身啲，會好食啲。
佢每餐都要食兩碗飯。
佢冧你？冇理由，佢招呼都冇同你打過，點會啊？
佢哋係同卵雙生㗎，梗係一樣樣啦。
佢對我忽冷忽熱，我都唔知佢係咪鍾意我。
香港嘅夏天又熱又潮濕。
入嚟之前，應該敲門。
我識咗個日本網友啊，佢好好人㗎。
女追男係咪好cheap？
新聞話今日下晝兩點會見到日蝕。
你記住呀，你係一碌廢柴！你唔好行返，你碌返去好啦你！
終於放暑假喇，可以唔使讀書住。
阿爺表面上唔反對賣屋，心入面佢係唔贊成嘅。
樓上大清早就鑽牆，已經好多朝都係咁！
佢哋為佢哋仔女嘅成就驕傲。
想搞嘢嗰陣，佢會同男朋友去酒店開房。
你哋覺唔覺得複姓好型？
呢一帶最適宜種小麥。
阿女開頭思覺失調病發嗰陣，匿埋喺房成日話畀人監視，好在早帶佢去睇醫生，依家食住藥好穩定。
佢雖然人仔細細，但原來好好抽。
你可唔可以褪前啲啊？
呢篇文章喺史學上嚟講並唔嚴謹。
如果我知道佢係內奸，我一定唔放過佢。
你老母話晒都養咗你廿幾年。
我深深噉吸咗一口氣，然後再呼出。
夏日熱辣辣要食西瓜消暑解渴。
你記得笑笑口同佢講嗰件事啊。
謙卑嘅人先得人鍾意。
咪咪摸摸慢到死，搞成個鐘頭都出唔到門口！
個歌手俾公司雪藏咗兩年，冇出過新碟。
茄子好索油，唔可以炸太耐。
喂，單嘢佢現叉廚㗎喎。關我鬼事咩？
佢條噉嘅麒麟臂仲話自己係女神？
哥哥話媽媽個肚一日一日脹大，即係細佬就快出世喇。
今年暑假，我會去法國旅行。
大家對呢個問題都未有共識。
個劫匪見受害人唔肯就範，就向佢開咗一槍。
今日俾交通警捉到我超速。
今次論壇有好多學者出席，真係學到嘢。
佢戰績輝煌，贏過好多獎牌。
喺公園嗰度成日都有班麻甩佬喺度大大聲噉捉棋，唉…
望咩望！望完未啊？望夠未啊？
佢一路講一路喺度指手劃腳。
呢個比賽水平好高，過倒預賽已經算好叻㗎喇。
你學咗三年圍棋，就想挑我機？你夠班未呀傻仔？
念在你之前為公司貢獻咁多，今次就功過相抵，唔處分喇。
多數人都贊成呢個建議。
你呢個美好願景似乎唔會實現喇。
呢個教派咁多信眾，肯定收到唔少奉獻。
畫作上面有畫家嘅簽名。
張糖紙唔食得㗎，快啲𦧲返出嚟啦！
快啲！你只係得番五秒鐘。
呢個公園夜晚有好多情侶談心㗎。
我啲M唔係好準，有時一個月兩次，有時幾個月先一次。
死啦，揾勻咁多度都唔見啊。
澳洲大堡礁保育員曾經被喻為全球第一筍工。
冚埋個廁蓋先好沖廁。
反叛嘅年青人經常對父母嘅勸告充耳不聞。
威風凜凜嘅白馬王子嚟喇！
今次考試啲題目好深。
老實講，今次贏到比賽真係全靠你！
我部腦壞咗，但到而家都仲未攞去整。
呢班人唔係善男信女，唔好同佢哋行咁埋。
我哋系攪開放日唔夠人用，要請外援幫手。
同我就食叉燒飯，同佢就食自助餐！
你架車壞到咁，真係醫返都嘥藥費。
呢隻餅乾噌噌咁，食起上嚟好涸喉。
你都打橫嚟嘅，一啲道理都唔講。
你唔好睇佢爛身爛勢，佢喺彌敦道有幾個冧把揸手㗎。
我屋企用儲水式熱水爐，成日沖沖下唔夠熱水。
阿姨之前患咗五十肩，連頭都梳唔到。
我屋企有三架車，兩層樓。
一平方米即係幾多呎？
呢隻款嘅手袋隨街都係啦。
呢個新晉歌手青靚白淨，吸引到唔少女歌迷。
我唔見咗部mp3啊。
亂抖關公像會唔會唔老嚟啊？
今個禮拜全部冬天褸都六折。
一個人做到一啲普通人做唔到嘅嘢，佢就係神人
聽陳師奶話熱檸樂加薑可以醫傷風。
隔籬個爛酒佬好大浸酒味。
好凍呀，我凍到變雪條喇。
你咁寸嘴，邊有人想同你講嘢。
而家噉即係温水煮蛙囉，唔一次過整冧你，但逐啲逐啲蠶食囉。
喺新公司冇人冇脈，想升職冇咁易。
呢兩個月有邊幾日係好日？
個奶咀爛咗，飲奶嗰陣啲奶係噉漏出嚟。
佢未整容之前係插蘇鼻。
一齊玩啦，唔係好冇癮。
佢今日精神咁飽滿，尋日做咩嚟？
食蛇羹一定要落蛋散先正㗎！
下一個節目係由呀豪演出。
我哋都會倡議以兒童為本嘅政策，以保障佢哋嘅權益。
絕對領域真係引死人喇，誘惑到不得了，難以抗拒啊！
個title唔知寫咩好。
佢一見到狗仔，心情就好愉快。
人在江湖，身不由己。
佢好滿意我嘅工作態度。
邊個放嚿積木喺地下？
我對呢方面好外行，有咩事唔好問我。
傷風同感冒唔同，通常傷風個人會多啲鼻水，但係個人唔會真係好病。而感冒先會有肌肉痛、發燒嘅症狀，個人會殘好多㗎。
科威特幣幣值全世界最高。
你應該避免食高卡路里嘅食物。
生物學家嘅工作之一就係區分唔同物種。
呢個白衫男子十分可疑。
夫妻分隔兩地，感情好容易會變。
佢係我哋今年嘅校花。
香港懲教署負責管理廿九間懲教設施。
今年好多人報AO呀。
我今日瞓戾頸，工作效率大減。
佢報咗名參加歌唱比賽。
讀多啲書揾份好工，包你錢途一片光明
你噉都過到呢關？我唔信你冇課金囉！
佢嚟自一個貧苦嘅家庭。
圖書館排過晒啲書，啲書放喺邊而家一目了然。
將啲條款白紙黑字寫低。
大飲大食對身體唔好㗎。
啲咁嘅平價美容療程，做完有副作用時就真係貼錢買難受。
周而復始，萬象更新。
飲親酒我都一定會嗌碟螄蚶送嘅。
我哋應該抱正確嘅態度。
佢咁臭檔，邊個想同佢合作？
我阿嫲嘅遺願就係要捐錢起間孤兒院。
新年流流，唔好鬧交啦！
你又蛇王！想老細炒你呀？
我想食少啲碳水化合物，所以唔食白飯喇。
啲wasabi好攻鼻。
呢個仔正一濕水欖嚟㗎，成日走嚟走去。
導盲犬做嘢嗰陣，唔好亂咁餵嘢食畀佢哋。
香港隊喺田徑項目取得一金三銅嘅成績。
你個大話精，又話今日還錢？
我而家一路讀書一路打工，都做到自給自足嘅。
糖尿病患者需要定期打針注射胰島素。
佢為咗要個女減肥，就不停用激將法笑佢肥妹。
寒天飲雪水，點滴在心頭。
聽講佢非禮啲女病人，真係冇醫德。
佢呢隻狐狸精破壞咗人哋嘅婚姻。
唔好講咁多題外話，講番正題喇。
發生乜嘢事喺度哭哭啼啼啊？
一名賊人半夜闖入一間便利店行劫。
做乜買埋咁多唔等使嘅嘢啊？
家陣惡揾食，邊有半斤八兩咁理想？
中國民間流傳咗好多鬼故。
我爭兩分就攞到滿分。
佢帶貓紙入去考試俾人捉到，罰得好甘。
同閣下介紹，呢個犬女小美。
我返工會着得密實啲。
個活動會推到下個星期先舉行。
你睇咗陳冠希同阿嬌嘅閃咭未？
呢間工作室嘅劇作全部都係大師級。
佢實牙實齒講過會嚟。
希臘嘅緊縮之路會好艱難。
佢去完美國留學之後，脱胎換骨，好似變咗另一個人咁。
好心你抌咗張舊梳化啦。
高原上嘅空氣比較稀薄，好易有高山症。
個小朋友一直以嚟飽受虐待。
佢今次真係眼高手低，預計個營業額咁高，結果做得一半都唔夠。
離婚之後，佢得到大筆贍養費。
橫掂今日都做唔晒啲嘢，不如早啲去瞓覺，聽日再做啦。
佢怨我？我夠怨佢咯！
警隊早前舉辦嘅展覽吸引咗好多市民參觀。
喺香港境外用唔到電話app買馬㗎。
面對住而家呢個局面，我真係好迷惘。
[ChatGPT]這杯咖啡喝起來苦澀得讓人無法入口。
佢中學畢業之後不務正業，淨係做吓兼職。
早泄有得醫嘅，唔使咁擔心。
佢背負住挽救成個家族嘅重任。
首期係樓價嘅百分之三十。
我打埋呢鋪機就出來食飯。
尋晚又有人打133過嚟叫我起身屙夜尿，都唔知邊個咁無聊！
呢個殺人犯罪大滔天。
今次交流團令我大開眼界。
睇佢眉飛色舞噉，一定有好嘢發生啦。
佢見到巴士準備埋站，即刻飛奔過去追車。
江生覺得記者個問題太簡單同幼稚，佢不屑於浪費時間去回答。
呢間廠嘅出品質素唔錯。
工廠用越嚟越多機械人去整嘢。
佢成日搞屎搞棍，累到成組人都做唔完project。
參加義工活動，可以幫到人，又有益身心，何樂而不為呢？
特首選出嚟㗎？欽點喳嘛。
年紀大咗好難同啲後生仔溝通。
我幫BB掃風先，你去烚奶樽吖。
香港連雪都冇，點會有雪崩？
呢個細路仔講嘢好老成。
地震之後啲地下水谷晒上嚟。
佢搞完個gag喺度自high緊，你由佢啦。
佢唔同你分手，都係因為你有利用價值！
佢做嘢好揦西，所以成日出錯。
嗰件噉嘅爛鬼衫要成千蚊？唔係掛。
佢叫做幫過吓手噉囉。
佢提過話想寫一本書，但係最後都不了了之。
你哋結婚幾時行禮啊？
同人講嘢記得要有禮貌，唔係因住俾人鬧你冇家教呀。
人同此心，每個人見到有需要幫助嘅人都會伸出援手。
我禮拜五到日放連假。
我未見過男人著裙出街，所以覺得好出奇。
咪走來走去，就嚟畀你玩死。
有個小丑喺公園耍雜技。
願賭服輸，你一陣唔好反悔。
請容我聽聽拙荊嘅意見再回覆你。
佢真係一個好專一嘅好男人嚟㗎。
反抗軍盤踞喺險要之地，固守不出。
佢都經歷過唔少霉髧墮嘅時刻。
狼人成日喺西方嘅奇幻故仔出場。
佢揩完冰入咗醫院溶雪。
肥豬肉有好多脂肪㗎，唔好食咁多喇！
你同我mon住佢，有咩嘢即刻同我講。
個蛋糕落咗好多合桃。
冇見你咁耐，你依然都係咁靚。
我同你賭一百蚊你唔會去。
阿爸好忙，成日要出差，但係每次佢都會買手信畀我哋。
佢哋離婚係咪因為有第三者啊？
你想我賠錢？得，賠你條命！
邨民都好滿意屋邨嘅設施。
嗰間餐廳好多人，我哋等咗勁耐先有位。
阿松最鍾意講埋嗮啲謬論，強詞奪理。
經濟不景，好多公司都要裁員。
鳳凰會喺灰燼之中重生。
切肉唔好順住啲紋切呀，煮出嚟唔好食㗎。
要你等咁耐真係唔好意思啊，等我請你食飯補數喇！
你知唔知個醜字點寫㗎？咁都仲可以扮無嘢！
呢條手鏈係我嘅吉祥物，有佢考試就唔會肥佬。
傳説巫婆可以坐喺掃把飛上天。
呢件事太得人驚，已經傳得沸沸揚揚。
俾前排遮住晒，乜都睇唔到。
佢群埋班黑社會四圍為非作歹。
阿明個演講一嘢就帶到入主題。
面試要衣著體面，俾人一個好印象。
教育署負責監察中小學嘅教育情況。
佢哋一星期七日由天光做到天黑。
婚外情唔係男人嘅專利，女人一樣會。
你一個人住喺香港呀？噉，你有冇掛住屋企人啊？
我哋聽日會去機場同你送行。
佢為咗識咗一個禮拜嘅女人拋妻棄子，當然畀人唾罵。
遊擊隊終於歸順政府。
我買咗把鎖俾架單車用。
唔緊要啦，你都係肥咗期考啫，大考再嚟過囉。
佢本身唔算好靚，但好識襯衫。
新界原居民過咗咁多年，依家先至知原來套丁係犯法。
我哋啲老餅喺啲後生面前真係好慚愧。
寒假嗰陣最好就係回鄉探親。
個個禮拜都有人喺呢個位賣旗。
街市擺滿各種各樣嘅新鮮食材。
香港係全世界最多高樓大廈嘅地方。
我有一個細妹，兩個家姐。
佢開心到喺草地度打咗三個關斗。
粵語七個主要元音分別係aa、e、i、o、u、oe、yu。
大庭廣眾，唔好喺度調情啦！
今日我唔返工喇，有啲唔舒服。
學一種語言要培養語感，一定要多睇多聽。
有套經典音樂劇即將重演。
亞婆都呃，呢個老千真係不得好死！
我哋應該效法佢，做個守秩序嘅好學生。
我負責掃地，你負責渻乾淨個窗。
呢個櫃有啲掗位，揾個細啲嘅啦。
行家一出手，便知有沒有。
橋頭上有個婀娜多姿嘅美女，形單影隻。
部門之間應該互相協調。
甘迺迪總統畀人暗殺。
我哋嘅教育需要與時並進。
你等我chur掂兩篇paper先，聽日要交啊。
我女朋友成日嫌污糟，唔肯同我吹簫。
塊餅仲食唔食呀？唔食鳩就，我掉咗佢。
我嗰幾個姨甥嚟親我屋企都好似拆屋咁㗎，次次佢哋走咗我都執屋執餐死。
茶水間個阿姐四點會打掃。
每年都有唔少人因為飢寒交迫而死。
頂。我畀啲魚骨鯁到。
面對啲咁唔公平嘅決定，我哋一定抗爭到底。
我老公有尿酸，有咩要戒口？
咁多人唔問，點解硬係要問佢？
將軍澳係第三代新市鎮。
好多謝你嘅禮物呀，uncle。
呢對情侶喺公園入邊咿咿挹挹。
見到長官記得要立正!
哈！我知你想講咩喇！
上斜對於部份人嚟講有啲辛苦。
行政機關雖然要向立法機關負責，但並非從屬於立法機關。
睇佢衣着光鮮，慌唔係有錢人家。
你可唔可以唔好郁身郁勢啊？好煩啊你。
睇住同伴離世，嗰種心情難以言喻。
條腰太彎好容易整親。
風暴期間錄得潮水高度為兩米。
大人唔應該一日到黑喺度逼細路讀書，噉樣會扼殺佢哋嘅創造力。
佢上網上得多，跟住嗰啲同温層就係要鬥mean吖嘛，越mean就越有成功感。
過期酒精能唔能夠殺菌？
條友見高拜見低踩，呢啲咁嘅人上位梗係快啦，可惜搞到眾叛親離呢。
吸食大麻喺荷蘭係合法㗎。
以下係一啲減少家居垃圾嘅辦法。
政府推廣緊環保能源。
佢見夜深，就逕自歸家。
出便落緊大雨啊，仲去踢波？
通告上面有村公所嘅電話。
佢中咗六合彩，一夜之間做咗富翁。
生命係一首苦樂參半嘅交響樂。
臨卸貨仲挑戰高難度動作，認真藝高人膽大。
疑犯喺羈留期間自殺。
佢冇理過受害者嘅感受。
操行分只係迷你版嘅辦公室政治。
你咁好食懶飛，第時屋企冇錢俾你你點算？
長年嘅虐待對佢影響深遠。
由於試卷仲未運到考場，所以佢哋決定延遲開考時間。
呢啲紙錢都係燒俾死人嘅。
佢買咗個體脂磅嚟記錄自己嘅減肥成果。
逢星期五，好多人放咗工都會出街玩。
你啲貨賣到咁賤，即係頂爛市啫！
佢係一個非常之好嘅人。
呢個和尚仲有虛榮心，修行未到家。
今次意外促使政府立法監管建築安全。
而家社會越嚟越開明，我哋可以揀唔結婚或者唔生細路㗎喇。
喂，請問林小姐喺唔喺度？
內戰過後，全國各地一片頹垣敗瓦。
爸爸喺生意上受挫之後，就冇再創業。
呢件衫細碼嚟喎，我着唔落。
呢隻股票最近喺窄幅上落。
得到政府嘅補助先至唔使執笠。
你話過你會賠返啲錢畀我，而家係咪唔認數啊？
你嘅一言一行都俾人監控住。
佢以文人雅士自居，搞到泥古到無人有。
佢初初好緊張，後尾先開始同人熟絡。
啱啱開學一定要自我介紹。
用呢部新嘅釘書機，單手釘廿張紙都好易㗎咋。
你係律師，你最叻就係狡辯啦。
細路仔出街都係有大人陪住好啲。
我去殺晒啲恐怖分子，咁我算唔算恐怖分子？
用紅白藍膠袋裝起晒啲嘢，方便又實惠。
見到佢病成噉，我真係好難受。
同我捻下個膊吖，有啲攰。
你著到花花碌碌噉，做小丑咩！
無可否認，我係遲到，但係我有理由㗎！你唔好嬲我啦！
成日掛住溝女，返工都唔見你咁勤力。
呢個芒超高解像度，睇高清片冇問題。
今日俾人放咗我飛機，搞到我白白呆等三個鐘。
我哋俾敵人發現咗喇，要快啲閃水。
要你去多次，真係辛苦你嘞！
李嘉誠副身家係天文數字。
友情同愛情你揀邊樣？
政府用1000億公帑起一條冇人搭嘅高鐵。
件衫賣到咁貴，認真咩？
依家政府打擊白牌車，搞到啲司機都唔敢接客。
示威群眾希望有朝一日能夠除低口罩煲底見。
好多大學生一畢業就積欠咗幾十萬貸款。
啲雞胸肉嚡熠熠，點食啊？
你有冇聽下小市民嘅聲音？
個會議推遲咗兩個鐘先開始。
好似鹹菜噉（比喻殘舊、巢嘅衫、紙張）
老細又foul咗我嘅idea喇！
佢部處女作將會競逐今屆最佳電影獎。
佢唔係好聰明，不過佢就用勤力嚟搭夠。
揾咗咁多證據，應該夠鋤死呢個仆街。
佢上次約我嗰陣甩底，今次我唔信佢嘞。
syllabus入面咪有晒囉，做乜又問我會教啲咩喎。
學生哥，好咪書囉，咪日日掛住拍拖。
我通常會喺呢度食晏。
無論旁人點睇，我都會同你一齊。
阿曉食嘢只係為咗撐飽自己。
有咩唔開心咪同大家呻下囉。
多間木屋畀大火焚毀。
佢以十萬元保釋候審。
呢幾年公司生意好差，我唯有問財務公司借錢周轉住先。
我哋今晚去食餐勁嘅同你洗塵！
假期我鍾意去離島行山。
清朝做捕快要經過嚴格嘅考驗、三代家世清白，而且人工仲好低。
而家翻版貨充斥市面，你買嘢嗰陣要小心啲呀。
我哋冇辦法知道古人真正嘅諗法。
佢話要男女平等，餐餐食飯張單咪又係我埋。
原來我係最後一個知道嘅人。
去旅行又唔想使太多錢，噉就唯有住青年旅舍嘞。
我有時會同師妹食飯。
老人家要學識點樣打發時間先至唔會覺得悶。
見你係熟客仔，今日請你食份小食啦！
中國有好多傳統嘅嫁娶禮儀。
今晚七點公園等，不見不散。
你個冇尾飛砣，成日唔見咗人。
紓緩鼻塞嘅產品大多數係令到鼻腔入面嘅血管短暫收縮、減少充血。
黑社會嘅魔爪已經滲入咗學校。
今日恒指升咗三百點。
佢一時貪心偷咗人哋枝筆。
本店新開張，八折酬賓。
你傾成呢宗大生意，真係可喜可賀啊！
你要註冊咗先可以成為正式嘅社會工作者。
老天爺點解咁殘忍啊！
班會搞BBQ叫唔叫埋班主任去好？
摸咩摸，你想索油呀？
煮飯唔好落咁多油呀。
阿姨話佢大肚嗰陣成舊大冬瓜咁。
呢個小朋友嘅語文能力好強。
一般學者認為廣東話有十九個聲母。
有啲行為我做呢同靚仔做呢，就真係爭得遠嘞。譬如可能壁咚呀，我都未壁到埋去，我肯定個女仔已經走咗嘞。
財政司司長其中一個職責就係發表財政預算案。
你再miss多一堂，就肥佬等retake㗎喇。
讀咁多書都係為張沙紙啫。
上水嗰邊有兩個白鴿籠，記得收慢。
樓下有火燭車喎，係咪邊度着火？
阿松喺度摧殘緊朵靚花。
而家有隻新藥可以醫倒佢，佢終於有救嘍！
佢嘅一生，大抵可以用悲慘兩隻字概括。
呢個單位個則都幾差，三尖八角噉嘅。
修端喺網上買完玩具，尋日特登留喺屋企等收貨。
我覺得佢呢排有啲異樣喎。
我啱先撻咗大佬嗰朵，佢地嚇到就嚟死咁濟。
你唔好監硬要佢做苦工。
今日天氣好熱，球場上好多人赤住膊打波。
今年庫房水浸，政府大派福利。
機場嘅乘客流量自沙士爆發以嚟下跌咗百分之八十。
佢對公司冇歸屬感，所以好快就跳槽。
話晒都係屋企人，佢會幫手都係合情合理嘅。
粵語喺各方面都受到威脅，保護措施事在必行。
尋晚佢同佢老公鬧交，畀佢老公用刀錐咗一下，而家仲喺醫院。
我唔理，總之我聽朝返到公司要見到你份報告。
今時今日唔識電腦點揾工呀？
佢大咗肚五個月，個肚梗係凸出嚟啦！
今日有三位作者嘅專欄會開天窗以示抗議。
視障人士用嘅手杖係可以伸縮㗎。
放心啦，我哋個個都會幫你打氣㗎！
有好幾部悲情電影都係以天水圍做背景。
你可唔可以安安靜靜咁做功課？
嗰邊劈緊友，唔好過去呀。
佢租咗間屋俾一對年輕夫婦。
我哋喺巴黎逗留咗一段短嘅時間。
好心你洗下塊砧板先放啲肉上去啦。
呢本書用啲字好深，好蝦人睇。
呢隊球隊一直以嚟都係歐洲球壇嘅霸主。
我哋約喺九龍塘地鐵站面交。
網上有唔少謠言，唔好輕信。
今年冬季西部地區旱情嚴重。
如果你買多一件，我打個折頭俾你吖！
單料係咪堅㗎？唔好坤我喎！
我初出茅廬，有咩做得唔夠好，請多多包涵。
偏遠地區都感覺到今次嘅地震。
呢間補習社專宰肥羊㗎，乜嘢都收你錢。
佢對佢老師有咗愛慕之情。
你虛火上升，要多啲休息。
萬聖節啲細路會扮妖怪嚇人。
個dom呢？冇dom我唔做㗎。
一句撻著設計師怒火。
呢件褸太窄喇，我著唔落啊！
四川菜嘅特點就係辣。
你有冇見過一張上面寫咗個電話號碼嘅memo紙呀？
究竟梁山伯同祝英台算唔算係一對苦命鴛鴦？
呢個app我部電話唔支援㗎。
我樓下間小食店，諗住贊助吓大學學生會啲活動可以做宣傳，應承咗俾幾百隻雞翼佢哋，點知班學生臨時甩底，整好咗啲雞翼嘥晒喇。
農曆新年好多人都會買禮盒送俾朋友同親戚。
中古時代好多個文明都有重大嘅發展，包括歐洲、伊斯蘭世界、同唐宋等嘅中華皇朝，佢哋都喺科學同文化上有唔差嘅成就。
局長，你可唔可以回答我剛才嘅問題。
你要小心啲佢呢個虛偽嘅人。
政府打算收返新界嘅棕地嚟起屋。
兩夫妻享受二人世界。
有幾個財團對發展大嶼山好有興趣。
叫你呢度冧巴温出嚟同我講！
搞事呀！你將啲垃圾倒喺我門口？
就噉嘅，呢段錄音已經打好咗嘞，跟住使唔使翻聽對稿？
媽媽凝望住張全家福，覺得好幸福。
今朝我頭痛，所以食咗兩粒亞士匹靈。
佢成日都掛住打機，唔做功課。
我嘅目標就係成為棒球高手，成功打出全壘打！
香港近呢幾十年嘅變化，真係可以話係驚天動地。
年卅晚最多人行花街。
黑社會當街曬馬，附近嘅居民驚到匿晒返屋企。
遇到色狼應該大聲呼救。
咪再嚟呢個鬼地方喇，成地垃圾。
佢咁搞法成單工程實窩可啦。
價位劈到近乎成本價。
做生意嘅嘢，一就一，二就二，點能夠婆婆媽媽？
香港有啲街名係用前港督嘅名命名嘅。
阿仔成績越嚟越差，要睇緊啲佢啲功課。
佢哋兩個嗌交，然後打起上嚟。
醫生救人應該一視同仁。
乾花可以擺耐啲，感覺冇咁嘥嘢。
以前啲人要上山斬柴。
孔雀求偶嗰陣會張開佢哋個屏，好似男人求偶嗰陣會露肌肉噉。
行下海邊，吹下海風，好舒服啊！
我哋通常喺中午十二點食飯。
你唔好得個睇字，買咗佢啦！
我冇乜時間，你最好快啲講重點。
原價五嚿水，見係你就四嚿半啦。
成間屋一直冇人住，死氣沉沉。
戰前村民燒火水燈照明。
我唔知佢個人原來咁邋遢㗎，幾日都唔沖涼嘅。
呢個行頭好窄，行內人都互相識得嘅。
佢嘅努力，老細表示肯定。
日日食漢堡包，你仲未厭咩？
男人老狗就唔好留指甲啦。
我要買份禮物送俾女朋友呀，你幫下眼吖？
有人帶咗棵樹上地鐵。
政府需要加強規管商業促銷手法，以保障消費者嘅利益。
佢個人真係short-short哋。
你明明得一對腳，點解要買咁多對鞋？
你樣樣嘢都好好，人又nice，又乖女，心地好又主動幫人，但係……我放唔低我個ex。
美國嘅大峽谷景色壯觀。
佢搭巴士都要問老婆攞錢，真係踩死雞仔冇錢賠。
事到如今，唯有聽天由命啦。
高炒自拍可以影得你塊面尖啲。
佢被控以五萬蚊行賄。
嗱，今次呢單deal我地係上把位，不容有失啊！
由下星期起，呢條巴士線每程會加五毫。
弊傢伙喇！我跌爛咗阿爸部相機呀！
你叫佢早啲起身，等於要佢條命。
呢個牌子嘅電器係我公司經銷㗎。
聽日早會前將功課交畀科長。
只要你每日都陪我食飯，我就心足喇。
呢度物價低，去旅行嘅話啲錢好見使。
你惹佢嘅話你就麻煩嘍！
呢間屋租過好多手，係殘舊少少㗎喇。
如果你幫我，我唔會虧待你嘅。
運動之前應該先熱身。
試下放低你嘅偏見，好好同佢相處下啦。
上面每日放緊一百五十個人嚟香港。
有限時㗎，限時四十秒內完成任務。
可唔可以轉台講返廣東話？
為咗入大學，佢呢半年都廢寢忘餐噉讀書。
依家好多人炒樓，搞到樓價高企。
C朗拿度連續兩場食白果，外國啲報紙笑佢係「朗零度」。
一個正常男人冇可能抗拒施嘉莉祖安遜嘅非凡魅力。
邊個想打邊爐？之唔係我喳嘛。
中武肺事小，入隔離營事大。
佢升職之後請晒全公司啲人食飯，幾豪氣呀！
佢已經拎到足夠提名，可以入閘參選總統。
你有咩原因同我分手？
佢啱啱分手，心情唔好，打算去澳洲旅遊散心。
佢將個西瓜切開咗兩邊。
得佢先頂得順老闆喺設計上嘅完美主義。
我踮起腳先攞到書架上面本書。
你必須要係商會嘅一份子先可以喺度做生意。
驗屍證實佢係窒息致死嘅。
祝嫲嫲福如東海、壽比南山！
你啲尿咁多泡，去睇下醫生啦！
放大咗會睇得清楚啲。
動物園嘅獅子突然襲擊訓練員。
你哋拍咗拖咁耐，係時候見家長喇。
今日嘅議題係：中學生應否談戀愛？
警察衝入棟大廈救咗五個人質。
你抄襲人哋嘅作品，實在可恥！
你阿爸阿媽有冇同你講，你係石頭爆出嚟㗎？
佢失業嗰時做過小販。
小明成功幫到警方破案，所以獲頒發好市民獎。
我個friend讚你份人幾風趣。
攞啲沙加啲水，就可以壅個城堡出嚟
佢嘅批評真係好尖鋭，雖然講得好啱，但始終都會令人覺得難堪。
而家有啲人拍條片就自稱KOL。
落雨粉散步仲加有詩意啦。
你一個月幾錢人工啊？
夜晚嘅天空有好多星星，好璀璨。
黃生係聰明人，好快就能夠舉一反三。
我老闆每日返工都着唔同衫，睇嚟個衣櫃都有我間屋咁大。
唔使驚，包喺我身上。
我哋嚇到好似見到外星人噉O晒嘴。
蛇頭為咗逃避水警追截，不惜推人蛇落海。
想賺錢咪去地產公司度做囉。
選民更改地址需要預早申請。
就算去到天涯海角，我對你嘅愛始終不變。
佢咁高調講佢男朋友，驚死人哋唔知佢拍拖。
你平時已經成日遲到，今日仲遲咗兩個鐘，真係離譜！
呢個人真係好把炮，竟然可以請到咁多名人嚟佢嘅生日會。
你幫我用棉花塞滿個樽吖。
佢窮到一個崩都無，仲點借錢畀你呀？
佢希望喺呢個墓園買一塊墓地。
淨係夾餸，唔見你扒飯嘅？
阿樂事業有成，心地又好，又孝順父母，真係一個好男仔嚟㗎。
佢真人個樣好平凡，一啲都唔似明星。
示威者清一色着住黑色T恤參加遊行。
時移勢易，而家老麥一個餐已經差唔多四十蚊。
估咗咁耐，個答案都呼之欲出喇！
政府宣佈一連串便利措施，方便合資格市民申請。
有人話同佢握手會行衰運。
華民政務司署係民政事務局嘅前身。
我屋企西斜，日日下晝都好曬。
據悉特首稍後將會召開記者會。
佢阿媽好似都幾反對頭親事。
排好版就可以印刷㗎喇。
我早機去夜機返，即日來回。
嗰間屋俾啲樹藤纏繞住。
你等陣同唔同我去游水啊？
部新手機有好多特別嘅function。
佢哋去晒旅行，冇人喺屋企。
「恭喜你哋走入愛情嘅墳墓呀！」「大吉利事！」
屋企部印表機壞咗，所以我印唔到份功課出嚟。
三叔份人好疏爽㗎！如果你經濟上真係出咗問題嘅，你可以試下揾佢幫幫手㗎噃。
呢關嘅大佬好容易打㗎咋，只要鳩撳攻擊掣，過一陣佢就會冇血㗎喇。
公司有乜頭暈身㷫，股價即跌。
呢份工佢冇得發揮，我估佢好快會走。
喺山頂呢度可以遙望九龍半島。
阿傑同人打交打到遍體鱗傷咁返屋企。
骨質疏鬆係老人家常見疾病。
空氣之中洋溢住節日氣氛。
你唔知點揾支筆？揾店員幫你啦。
個蘋果好大個，不如我哋一人一半食咗佢？
佢講咗啲嘢之後全場爆笑，佢自己都唔知發生咩事。
你今朝幫塊稻米田淋水咗未呀？
今次真係跳樓都唔掂！
我哋之間有嗰句講嗰句，從來唔講大話。
飲咗兩大支都冇wing，有料到吓。
舉重比賽主要有兩種：抓舉同挺舉。
有充足嘅陽光同水份，植物先會生長得好。
越深水嘅地方水壓越大。
對一個怒火中燒嘅人惡言相向，無異於抱薪救火。
最靚嘅風景，通常就晌橫街窄巷裏面。
之前停電嗰陣，啲凍肉同海鮮全部喺個雪櫃度壞晒，所以搞到而家好腥。
佢得罪咗人，比人拉入後巷用麻包袋笠住嚟打。
我識佢！佢講嘢好白痴㗎嘛！
你唔使理，照食可也。
騙徒喺另一區重施故技，再次騙取十萬現金。
故宮博物館裏面嘅展品，件件都價值不菲。
阿榮訂咗一艘遊艇下星期開船P，好多靚女都會去，你去唔去？
一場比賽啫，唔洗揾命博嘅。
佢一直覺得住喺香港島嘅人高級啲。
你即管鬧啦，我係唔會理嘅。
澳洲山火失控威脅民居。
佢喺高潮時會呻吟得好大聲！
人事部叫我清咗啲年假佢。
呢個實驗印證咗我嘅理論係啱嘅。
佢喺山上面放聲高唱。
佢努力練習乒乓波，為嘅就係報上次比賽嘅一箭之仇。
佢將我哋嘅嘢報串俾警察知。
份menu最底打咗粒星，寫明要收10% 服務費。
佢同前男友嘅關係仍然糾纏不清。
呢個人渣謀財害命，抵佢坐足一世監啦！
大家都唔聽笛，我可以點？
寫錯字要用白油塗咗佢。
我初初以為佢乜都唔識，點知原來佢扮豬食老虎嘅。
呢套戲嘅戲肉就到喇，坐定定啦！
呢個奸臣受萬民唾罵。
頭先講錯嘢，好彩兜得返啫。
殺雞焉用牛刀呢？咁小事，等我出面啦。
喺藤原效應之下，個風西埋咗一邊。
唔記得咗去考midterm。
「尖碼之聲」係由巴士迷發起嘅保育組織。
喂你去咁耐嘅，屙大呀？
女朋友唔使好靚嘅，合眼緣就得㗎喇。
你唔好飛支筆埋嚟呀！
隻燒鵝俾下莊我得喇。
大包整多兩籠，唔怕滯。
國情都會隨住時代改變。
計劃定好咗，就唔好朝令夕改。
隻老虎隔住個圍欄張牙舞爪，好似想食咗我咁。
被取消駕駛資格期間駕駛
家父嘅教誨，我時時念茲在茲，銘記於心。
喺澳門，博彩從業員一般被禁止喺工餘時間進入娛樂場。
好心你通氣啲，畀佢哋兩個出去曬下月光啦。
五馬分屍係古代中國執行死刑嘅一種方法。
呢條村連埋細路哥總共有百五人。
佢最鍾意講嘢嘅嘞，一講開就di4di4de4de4雞啄唔斷。
我好肚餓呀，煮好飯未呀？
佢在學期間，先後攞咗兩個獎學金。
祝你仔女快高長大、生生猛猛！
我under李老闆嘅。
點解你咁大食但係都唔肥嘅？
深圳水庫排洪，部份新界地區可能出現水浸。
呢個國家嘅建築技術好先進。
你要充份了解佢嘅為人先至好同佢結婚啊。
嗰啲議員只會管啲無關痛癢嘅事。
被告一直眼紅受害人咁受歡迎，所以起咗殺機。
警方從前後包抄啲賊人。
老闆嘅潛台詞係無得加人工。
正價貨品一律八折發售，特價品例外。
我哋捉到一個ＩＩ，準備將佢遣返。
呢幅國畫嘅色彩渲染得好柔和。
我見到佢拖住個女仔啊！
婆婆祈求兩粒孫讀書聰明伶俐。
披頭四已經解散咗好多年。
我嘅至親就得返我兩個妹喇。
阿釗開心到抱起佢女朋友。
如果温度唔夠低，就唔會結霜，只會有露水。
佢一見到扭蛋機就心喐喐。
昔日呢班細路仔，今日已經長大成人。
我警告你啊，你精精哋就唔好四圍同人講啊，知唔知啊吓？
其實我就好少寫食評嘅，但係今次堅係唔寫唔得。
打籃球好易整傷個菠蘿蓋。
我最鍾意聽貝多芬命運交響曲嘅第一樂章。
見到人將架行李車片埋嚟再隊入黃線，即刻無明火起！
我係唔會屈服喺呢個反智嘅行為之下㗎。
政府決定減低對本地農夫嘅補助金。
佢將佢收藏咗好耐嘅古董拍賣。
呢個人以前做議員嗰陣以權謀私，坐過幾年監。
佢啲珍藏A片畀女朋友del曬，所以咪屌曬鬼囉。
而家樓價高企，唔係一個好嘅入市時機。
呢啲都係佢比較新近嘅影片。
佢寫嘅字太潦草，我睇唔明。
高速公路發生交通意外，警察到場封路，附近一帶交通嚴重擠塞。
咁你都唔識？真係蠢過隻豬呀！
呢個電影角色好乞人憎。
佢哋向會員募捐咗一啲錢做經費。
小明一直唔開心都唔係辦法，不如就由我地去打開佢嘅心窗，氹佢開心？
每逢假期，夜店都有好多年青人留連。
離咗婚嘅人先會將戒指戴喺手指尾。
佢次次演戲都做反派。
英國嘅全稱係大不列顛及北愛爾蘭聯合王國。
佢奶媽唔只當年餵奶俾佢，之後仲湊咗佢十幾年，所以佢哋感情好好㗎。
佢面相話畀我聽佢應該好孤寒。
呢本雜誌係月刊嚟嘅，要月頭先有貨。
佢晏晝淨係可以食麪包，因為佢僅有十蚊
佢食菜淨係鍾意食梗，唔食葉。
器械操作要注意安全。
攞個水桶去裝啲水吖。
我同左鄰右里嘅關係好好。
呢位九十歲嘅老人家，子孫有成五十人。
佢俾我嗰個地址係錯嘅。
食煙會致癌係人所共知嘅事實。
呢個人滿肚墨水，肯定好勤力讀書。
算罷啦！我唔再講喇！
你顧下你自己個形象啦，似咩樣？
呢隻藥酒正呀喂，聽講可以壯陽。
用糖粉整嘅曲奇會軟啲㗎。
迪士尼嘅電影多數都係老少咸宜嘅。
做空姐都唔錯，可以免費去旅行。
佢level封咗頂，冇得再升。
下月起最低時薪將會加兩蚊。
啲魚子醬咁貴，慳住食呀。
我唔奢望發達，生活安定就足夠喇。
嗰個議員hea你咋，打完官腔就唔會再幫你跟進咖喇。
經過一番明爭暗鬥，佢終於揾到呢份工。
呢個古舊花樽唔知值唔值錢？
佢噚晚俾鬼砸，所以今日冇乜精神。
呢個只係好籠統嘅描述。
阿媽唔俾我去旅行啊，你幫我擺平佢啦！
佢俾咗五千萬贖返個人質。
你間房咁烏喱單刀㗎？平時冇執過房定啦。
父母應該教導子女唔好同陌生人交談。
和尚要遵守佛教戒律。
呢個法國要塞話就話堅不可摧，但係唔使兩個禮拜就俾人攻陷。
咁多烏蠅，揾個罩罩住啲蛋糕啦！
委員會傾咗五個鐘，終於有結論。
條頸巾上年買落嘅，都冇用過。
話咁快又一個學年，又到咗揾暑期工嘅時間。
石油氣係一種易燃氣體。
我唔係咁介意人工嘅高低。
一般嚟講，遲交功課要扣分。但係個學生病到交唔到功課的話就另當別論啦。
想寫好一本小説嘅話，就一定要設計好故事嘅主線。
老師眼神一掃，全班收聲
佢梗係計過有利可圖先同你做買賣啦。
呢部printer有埋掃描功能㗎。
基督徒每日都向上帝祈禱。
我堂大佬啱啱去完旅行返嚟。
就算客人冇買嘢，都要對佢哋有禮貌嘅。
而家冇人搽紅藥水喇。
你一個月睇三十本書？你當漫畫、雜誌嗰啲都係書呀？
啲人話唔好喺盲年結婚，唔係兩公婆會容易有磨擦，難啲有細路。
如果冇辨別是非嘅能力，就會好易俾人哋嘅流言誤導。
大欖隧道七人車自炒起火男司機重創不治。
唔好大安旨意唔使温書，聽講今次考試好難。
粵詩展現咗廣東話雅致嘅一面。
我究竟點樣先可以擺脱呢個煩人呢？
呢個商場有提供租借雨傘嘅服務。
留身份證就送新手機？邊有咁大隻蛤乸隨街跳架，你小心俾人盜用個人資料喎。
你爆咪喎，試下拎開啲支咪講嘢吖。
呢隻股今日逆市上升。
小明因為唔想坐監，所以砌小美生豬肉。
我考試唔合格，實俾阿媽剷。
父母喺我五歲嗰陣就過咗身。
多啲稱讚人，自己都會開心啲。
阿明需要時間適應佢份新工。
有啲佛教徒有抄寫經文嘅習慣。
幾年前有個神童9歲入大學。
共產黨黨旗內嘅鐮刀代表農民階級。
佢學識廣博，熟識天文地理、物理化學，以至於政治經濟。
我今日去咗你推薦嗰間餐廳，估唔到咁難食，真係中晒伏。
呢個天才兒童智商超群。
沙士流行期間，市民人心惶惶。
你唔好話我潑冷水啊，我覺得你哋呢個計劃唔會成功。
呢頭有好多工程，其中一樣就係興建緊一個商場。
大災難已經降臨喺大家嘅身上。
佢交遊廣闊，好似相識滿天下咁。
佢俾人偷咗個銀包，所以要去差館落口供。
佢嘅口頭禪就係「冇問題」。
食啲乜你發板得㗎喇，預每個人五六百蚊啦。
呢包粉係喺個犯身上摷到嘅。
公司而家面對嘅絕對唔係順景。
嗰隊球隊喺今場比賽中失準，輸咗畀對手
佢俾佢女友食住晒，冇咩權話事。
由中環去尖沙咀坐地鐵來回15分鐘啫。
死啦我聽日影班相，而家先嚟生暗瘡…
呢齣戲由今屆影帝主演。
我喺電視度見過呢個男仔㗎。
好彩有帶遮啫，唔係實變落湯雞。
出面落緊滂沱大雨，人車都要小心。
黑社會大佬梗有好多馬啦！
因為打仗佢哋幾十年冇晒對方消息，今日終於可以團圓。
今日好大霧，海上白濛濛一片。
你有冇試過喺愚人節告白？
服用過量止痛藥會對身體有害。
年青人應該計劃下將來。
你可唔可以俾我講完先？你窒住晒，我會唔記得我要講咩。
點解要由我一個人承擔惡果？
佢死都要用筷子食意粉。
等陣先，你係去屙細定屙大呀？
對唔住，我已經盡晒力㗎喇。
碌柒喇，得返兩粒鐘，點死份Project出嚟得𠿪？
呢間酒樓嘅價錢都好大眾化。
間百貨公司做緊特價。
乜你咁搲㗎？今晚去飲喎。
佢成日講嘢都好好笑，真係幽默。
呢間舖頭喺香港係老字號。
中華文化藴含好多博大精深嘅道理。
睇戲嗰陣記住將部電話較做震機。
中國政府要擺陣對付美國嘅新關税政策。
成日撞口撞面，好熟。
望住呢個汪洋大海，我覺得人類好渺小。
面膜精華滲透到皮膚低層。
唔好咬，一嘢吞落去。
佢一直都好忠誠可靠。
邊有咁快，幾樣嘢都未講得埋欄。
佢份人冇乜存在感，所以成日貼啲怪相引人注意。
呢盆盆栽嘅枝葉太多，要修剪一下。
呢架機運行得唔係幾順。
就憑佢呢一身打扮，我覺得佢應該係有錢人家。
佢都咁大個人啦，點解仲係咁唔嗅米氣㗎？
因乜解究你要去打劫銀行呢？
呢個分析有太多假設喇。
呢單案明屈佢，佢係無辜嘅。
呢碟餸好有家嘅味道。
佢哋因傷唔能夠上陣。
佢非常勝任佢嘅工作。
宜家個形勢咁混亂，我都係早走早著。
我覺得河鮮比海鮮好食。
半島嘅尖端有一座燈塔。
佢塊面巖巖巉巉成塊隕石咁。
英日韓泰文嘅簡單招呼都難唔到導遊。
「煞科」呢個詞係電影界嘅術語，指已經拍完最後一幕。
你唔好着急啦，急嚟都冇用。
小朋友最好喺愉快嘅氣氛下學習。
淨係識得終日埋首故紙堆，不切實際！
隻燒鵝俾上莊我得喇。
架車行得唔順，係時候睇下個火咀。
唔好收收埋埋喇，一定又識咗女仔啦。
你唔係做就唔好喺度指手劃腳啦！
而家香港人都鍾意食得清淡啲，因為比較健康。
個袋好密實㗎，包保唔會漏。
我住嗰度百冇㗎，買餸都要搭車。
控球係踢足球基本嘅訓練。
隻貓喵喵叫，係唔係肚餓啊？
一個懦弱嘅人好易俾人恰。
輸咗比賽阿怡都唔想，你唔好再怪責佢啦。
凍飲要加三蚊，呢間餐廳都揾笨嘅。
佢平時就死慳死抵，一去澳門就濕水狗上岸。
佢打去管理處投訴上層漏水。
我係孻女，所以屋企人好照顧我。
防暴警察包圍住啲示威者，現場氣氛好緊張。
你做嘢唔好咁求其喇。
你呢個人真係好唔中用。
條八婆好扮嘢㗎，連嗌個叉飯都要講英文。
為咗游説選民，候選人到處奔走演説。
做得唔開心咪揾過份工囉，東家唔打打西家啫。
我哋出盡九牛二虎之力，先至贏佢哋一分咋。
你個仔中學幾年級呀？
佢哋不惜工本，將間舊屋重新裝修。
《歡樂頌》係貝多芬其中一首名作。
我係一個奉公守法嘅好市民。
個BB周身郁郁貢，好得意啊。
得鎅刀先可以鎅到咁細嘅位。
我哋喺呢個問題上進行咗激烈嘅討論。
公司個會計喺度阻手阻腳，我冇得亂claim的士錢喇。
終於考完試，真係一天都光晒。
一出場就仆親，唔好腳頭呀。
你呢件褸薄英英噉，睇落好快會爛。
我啱啱升咗職，加咗一千蚊人工。
間超級市場做緊大減價，好多師奶走去搶平貨。
要點樣建立嬰兒與幼童嘅一般血液樣本參考分佈？
舞台管理要一眼關七，唔係咁易做㗎。
佢成日發夢中馬票之後買兩幢洋房。
我哋不得不佩服佢嘅領導才能。
賢仔同佢細佬啱啱先鬧完交嚟，一個屈尾十兩兄弟又一齊玩返。
而家去蘭桂坊好難揾食㗎，好多女仔都淨係中意白種人。
數詞可以分做基數詞、位數詞同序數詞。
我對你一片丹心，換來的只有一片苦心。
警察為咗跑數亂咁開牛肉乾。
每個人嘅人權都應該受到保障。
咁耐冇見，應該好多嘢傾。
做appraisal
我終於屈服咗喺佢嘅淫威下。
尋日我同阿松捉棋，殺到佢完全潰不成軍。
你買返嚟for咩㗎？
升中派位結果今日揭盅。
抄都抄得叻啲啦，抄到十足十。
你行路唔好成日眈天望地，小心撞到嘢。
喺中文，一個漢字多數代表一個音節。
下下畀人撳住嚟打都唔係辦法。
我隱約聽到佢哋對話嘅內容。
佢好慳家，仲好識儲錢！
我最鍾意食黑椒牛扒。
沙士期間，出入境旅客都要檢查體温。
各國每年產生大量化學渣滓。
你請埋啲人個個甩皮甩骨噉，點出得大場面㗎？
佢哋唔夠人呀，我過去幫拖。
佢架車撞到冚包散，人唔死得算好彩喇。
喺低收入國家，疫苗平均接種比率只有10%。
嗰個人講嘢語無倫次，大家都費事理佢。
就住呢次事件，我哋有噉嘅睇法。
警方已經包圍呢度，你都係束手就擒啦。
以白紙形式發表草案，之後先到藍紙形式，曾經係政府嘅慣例。
亂咁節食減肥對身體唔好。
兩棲類動物能夠喺水中同陸地上生活。
啲細路成日喺飛機上面嘈嘈閉，真係煩死。
運貨用貨𨋢啦，呢架載客㗎。
你成日貪口爽，亂咁講嘢！
下星期去你叔叔度食飯，記得唔好遲到。
無厘剎那講咩結婚生仔呀？我哋中學生嚟㗎咋。
你第幾日出嚟做嘢啊？
恆指今日失守三萬點。
你有咩要求，即管講出嚟。
我心血來潮，所以打個長途電話俾你。
畫啦，張紙唔重要嘅。
我騰空咗個書櫃俾你放書。
你講嘢直腸直肚好易得罪人㗎！
有傷口就唔好食蝦蟹，好毒。
唔好再瞓喇！夠鐘返學喇！
我中學嗰陣做咗兩年prefect。
我病咗之後好驚出街，要食鎮靜劑先出到門口。
呢個名人嘅童年生活鮮為人知。
我可以做證，佢尋晚一直同我哋打麻雀，點可能去咗偷嘢呢？
我哋都係行街呀，食飯呀，睇戲呀噉囉。
點解我哋會搞到噉嘅田地㗎？
通常祇有鬼佬娶港女，唔會有港男娶鬼妹。
佢喺香港政壇係一個舉足輕重嘅人物。
郭富城證實咗呢個消息。
我哋要將三個人嘅力量合而為一。
佢大學讀藥劑，成日見佢要背曬啲藥嘅原理呀，作用副作用噉。
我就寧願唔睇場演唱會都唔買黃牛飛嘞，成三倍價錢喎！
嗰次做緊行李箱大特賣，佢睇中咗個喼打算買。
據報工業區發生交通意外。
主席坦承現時計劃並唔完善。
你今個學期啲成績進步咗好多喎。
我哋晚頭去元朗食糖水。
呢張支票會抵消晒佢欠嘅債。
我啱啱俾人打劫，唔該幫我報案吖。
佢大你之嘛，冇乜嘢𠺝。
既然其他國家都可以成功限制每日工作小時同埋實施最低工資，我相信喺香港都一定得。
呢場疫症喺度迅速蔓延緊。
你估佢想喺ball坐冷板凳咩？佢啱啱先食完檸檬嚟咋，重潤佢！
工人話老爺今晚唔返屋企食飯。
你唔好再得罪佢啦，佢又會寫落小氣簿度㗎啦！
樓下而家有人喺度義賣，你快啲落去睇下有咩平嘢啦。
中英數事但一科唔合格，都好難揾到學校收。
呢件貪污醜聞令警隊蒙羞。
你唔好識少少，扮代表啦！讀多啲書啦！
醫生會用電筒去照病人嘅瞳孔。
我唔係好likey佢㗎咋，但係鬼叫你中意佢咩。
呢個手提電話內置相機㗎。
佢好內向㗎，最怕就係要去識新朋友。
呢頭嘅小販好早就開檔架嚹。
佢已經不眠不休噉做咗兩日。
先生行開咗啊，你識做呢條就快啲提水喇！
你咁大個人，仲點用浴盆沖涼啊！
我對古典音樂非常狂熱。
我哋兩家人有好深嘅淵源。
模特兒擺出優美嘅姿態，贏得唔少掌聲。
呢套劇嘅主人翁係邊個？
條友西裝骨骨，估唔到私底下係個禽獸。
政府希望呢啲措施可以帶動經濟復甦。
沙士結束後，進食野味一直冇解禁。
一個中文字係字素，一個英文字母都係字素。
平均每人要做兩個鐘頭。
呢單嘢係佢作出嚟㗎，唔好信佢呀。
聽日你需要帶另一套衫褲替換。
你去廁所去咁耐嘅？便秘呀？食多啲菜啦！
你攞一百分？有冇誇大架？
你咪暫亂歌柄，畀人哋講埋先啦。
佢冇理由同我作對架喎！
呢件衫啲質地好渣喎。
佢喺社交網站分享返工遇到嘅趣事。
唔好玩呢，好肉酸㗎。
呢個城市得天獨厚，陽光充足，種出嚟嘅農作物特別好。
單case我搞掂咗㗎嘞。
香港嘅大中華派人士經常都同本土派人士發生論戰。
落雨之後，啲草生得好茂密。
今日「立春」開始出世嘅BB都係羊咩咩，預祝各位媽媽、準媽媽同BB健康快樂，心想事成。
嗰次行山，我哋畀隻狗擔走咗個包。
個人嘅力量或者微不足道，不過團結就係力量。
原本個企劃好地地嘅，依家你一隻腳䟕埋嚟扠喎晒喇！
你睇！你搞到條裙一撻撻咖啡色嘞。
入澳牛食嘢，由點餐到埋單都唔使十五分鐘。
嘩佢一個腳趾尾拉西，就將個波踢咗入龍門喇！
佢太過強勢，引起其他人嘅忌憚。
我花咁多精神、心血、時間所追求嘅理想終於實現喇。
你逐個數拎出嚟試，睇下俾二除唔除得開，跟住試三、五、七，逐個質數試，試到嗰個數嘅開方為止。
佢遲到仲大搖大擺咁行入課室。
你做完手術個肚都仲未埋口，好心就唔好走嚟走去啦。
佢畀人蝦，但又唔敢出聲，唯有啞忍。
趁住有啲錢，快啲還噉啲利息。
隧道加價都要行㗎，我地硬食。
要兼顧事業同家庭真係好難。
你啱啱先出院，唔好周圍走動呀，留喺屋企休息下啦！
呢座山藴藏住大量煤。
我個數學老師可以喺黑板徒手劃個圓形出嚟。
不同嘅政黨有不同嘅政見。
你考成點？中中挺挺啦。
互聯網改變咗新一代嘅社運模式。
機師喺飛行途中，必須要同地面控制室保持聯繫。
唔好意思，佢開緊會，我請佢打返俾你吖！
竟然喺親戚面前拆利是？係咪想開年？
警方迅速為殺人案搜證。
睇見佢一日瘦過一日，真係慘嘍！
你可唔可以收聲？你實在太嘈嘞。
呢條友成日都周圍呃呃騙騙，都唔知呃左幾多個人俾錢佢使。
天上嘅神仙有時都想落嚟凡間玩吓。
錯咗唔緊要，將錯誤當做經驗囉。
佢致力拯救沙士病人，最後連自己都殉職。
佢係個好學嘅人，涉獵嘅範圍好廣闊。
保養得好嘅話，部相機可以用返三五七年㗎。
一場大火將成個樹林燒毀咗。
我隨口講下㗎咋，唔好當真呀。
佢啲腳法真係好唔掂！
唔使解釋咁多喇，長話短説啦！
佢噚晚趕功課捱完通頂嚟，梗眼瞓啦。
年紀細細就立志要貢獻社會，真係有志氣！
囈咗佢好耐，佢始終企硬，唔肯讓步。
佢着衫好有taste。
阿爺話以前逢親放假都會去大笪地，睇吓有冇啲啱用嘅濕星嘢買。
示威隊伍遊行到中聯辦門口示威。
我咁毒，女神點會留意我吖？
之前返工太忙，我都好耐冇見過啲親朋戚友喇。
你要我提醒你幾多次啊？講到口都臭埋！
落咗髮泥之後，你要用手摷鬆個頭。
佢搞軭咗我哋個關係。
校園暴力事件越嚟越多。
如果你唔鐘意佢，你就唔應該俾假希望人。
佢踎低嗰陣時露底啊。
專注先可以發揮最大效率，做每樣野都應該全情投入。
冇錢去高級西餐廳，唯有留喺屋企準備平民版嘅燭光晚餐啦。
佢派咗個親信去處理呢件事。
犯人用強酸溶屍呢個毀屍滅跡嘅方法真係匪夷所思。
我個Channel有一百萬訂户。
醫生話我要戒口唔食牛肉。
我老婆紅杏出牆，我都唔知我做錯啲乜。
公司已經有特定嘅人選去推行呢個計劃。
呢個blogger啲評論質素好高，拍得住專業記者㗎。
呢本嘢係翻印㗎，唔好買啦。
條款及細節受法例約束。
大廈外牆有一道裂縫。
打劫紅毛鬼，進貢法蘭西
為咗應付額外嘅訂單，工人要夜以繼日噉趕工。
我孭住個背囊好重呀，行快兩步啦！
佢呢次上台演講，表現得好淡定。
今晚場波香港足球代表隊堅係勁揪！
佢今次親身到國內籌款。
我真係覺得自己好垃圾，垃圾到冇人有。
共產黨打到嚟喇，唔通真係要趯更？
我最憎夏天出街架喇，我情願留喺屋企好過。
黃霑係廣告同填詞嘅鬼才。
我懷疑我老公有外遇。
今日就食下日本嘢啦！揀咗份三文魚壽司定食，超級大份呀，仲有個烏冬。
金魚係觀賞魚嚟，冇人會食㗎。
好多人都中意所謂血統純正嘅貓狗。
你喺咁多人面前講粗口，真係好失禮。
不如我哋行出去等嘍。
以前啲人執相係響黑房用放大機慢慢做，唔似得依家用軟件做咁快咁方便。
你噉做只會令個問題更加嚴重。
算把啦，佢都唔鍾意你。
佢頂唔順佢老闆啲脾氣，所以辭咗職。
莫講話人吖，鬼影都冇隻啊。咩鬼地方嚟㗎？
以往成年女性冇投票權。
响今時今日嘅香港，好多後生仔都揾朝唔得晚。
食嘢咁重口味唔健康㗎。
我個仔每日功課草草了事，心入邊淨係想玩手機電腦。
佢係全公司最得老細寵嘅人。
陳太唔鍾意阿女個男朋友，所以不斷留難佢。
着返件厚身黑色孖襟，又保暖又有型。
再接再厲，唔好放棄。
球隊取得壓倒性嘅勝利。
我同佢大纜都扯唔埋，冇乜嘢好傾。
我個仔飲開呢隻奶粉。
我有今日嘅成就都係上天嘅恩賜。
BB細細粒好可愛呀！
卒之都俾我揾到你喇！
阿清盡心盡力幫公司做嘢，於是公司升咗佢職。
開放日由十月十六日起至十七日止。
當黑色暴雨警告信號發出嘅時候，市民應該留喺安全嘅地方暫避。
佢家族啲人都好短命。
老細點解要減我哋人工啊？我要同佢理論。
一句入面太多代名詞，就好易撈亂邊個打邊個。
呢套電影有好多留白嘅位比我哋去慢慢詮釋。
嗰兩個師奶一見到面就雞啄唔斷。
我冇讀過政治學，有錯麻煩各位指正。
嗰個場面好感人，令到好多人都忍唔住流眼淚。
同閣下介紹，呢個我乞兒仔小明。
你去開超級市場，順便幫我買包米吖。
每一次救災，救援人員都會爭分奪秒去搜索生還者。
佢連試用期都未過就俾人炒咗。
三原色係唔可以由其他顏色溝出嚟㗎。
天色尚早，可以遲啲先返屋企。
個車站連個簷蓬都無，落雨咪死？
上下到站喇，準備落車。
我話知你死吖，咩呀！
利字當頭，仲朝種樹晚𠝹板，噉嘅心態好唔健康。
我只能夠講萬二分對唔住。
咁熱嘅天氣飲杯冰水，成身涼浸浸。
佢嚇到瑟縮喺角落頭。
佢逃離火場嘅時候，頭髮已經俾大火燒燶咗。
壓軸表演嘅歌手不愧為唱家班。
大圍呢排開咗好多間新餐廳，遲啲可以一齊去試吓。
個問題咁複雜我都唔知點埋手。
你唔好咁講嘢啦，你會傷到佢個玻璃心㗎。
你可唔可以解釋呢條問題俾我聽啊？
你琴晚又發開口夢，真係嚇死我。
我覺得男人到咗三十歲仲要依賴公共交通工具好可憐。
食完飯兩點半要上堂。
我哋考試前都會估老師點樣出題。
攞到張文憑又有咩用吖。
佢成日都冇食嘢，去到半夜受唔住肚餓，食咗一塊蛋糕。
一轉身就俾隻貓偷咗條魚，真係可惡啊！
我屋企有四個廁紙座裝廁紙。
呢個地盤會起十棟樓。
呢單十五年前嘅疑案到而家仲未有人破解到。
究竟邊啲學校已經有聲氣會全面復課？
呢啲詩刻畫出詩人對於國破家亡嘅深切哀愁。
我哋響應特區政府嘅號召，星期日去投票。
佢個人咁開朗，估唔到佢因失戀而自殺。
個賊光天化日之下咁明目張膽搶人手袋。
佢喺監獄度等候審訊。
可唔可以同我合照啊？我一直都好仰慕你㗎。
知人口面不知心，呢個世界唔係咁簡單㗎。
台灣嘅行政區劃改咗好多次。
間房黑擝擝，我邊睇到啊？
佢夜晚仲要返另一份工。
做嘢要睇緩急嚟分先後。
我哋今日只談風月，不談政事。
班機可能超賣咗，記得早啲登機，如果唔係會冇位。
佢講嘢黐脷根，我唔係咁聽得明佢講乜。
你唔好講三講四，好煩！
我哋不如兵分兩路：你哋去買禮物，我哋就去攞生日蛋糕。
你個講法冇乜説服力喎。
佢對佢所做嘅事從不後悔。
我唔會再對你抱任何信任。
贏到佢個人，都贏唔到佢個心。
記者鍥而不捨掘到呢單獨家新聞。
我認為我哋最好都係等整體局勢更為明朗之後再作決定。
啲官淨係識耍太極，唔好咁大期望呀。
老闆叫佢打俾個客。佢個樣好為難噉。
我哋無論點都要捱過呢一關。
你嗱嗱聲做埋啲嘢喇，唔係就冇時間食飯㗎喇。
佢留學嗰陣時寄居響佢阿叔屋企。
佢嘅成就不及佢嘅老師。
話人哋識讀書唔識做人可能都係一種偏見。
你成日冤住我都冇用𠿪，我冇錢借畀你呀。
餐廳因為租約期滿而結業。
佢哋成日為咗啲瑣事嗌交。
你咁大個人仲因為啲小事喊，真係好醜怪。
我哋嘅B隊喺山谷嗰度遇襲，死咗好多人。
佢化咗濃妝，條法令紋都仲係好明顯。
呢位官員不得民心，做咗一任就落咗台。
係咪唔順超呀？出嚟過兩招囉！
公司迴光返照咗兩個月就執咗笠。
籌備成個活動真係花咗唔少工夫。
我諗嚟度去，都係自己去好。
講句公道説話，佢份人擔屎唔偷食。
肚入面嘅BB係你經手㗎！
嗰個有錢佬同佢贖身，仲娶咗佢㖭。
十分一嘅小數寫法係零點一 (0.1)。
我想check下我張咭仲有幾多錢。
白頭人送黑頭人，真係冇陰功囉。
每次聽到呢首歌，我都會諗起你。
你漏咗把遮喺小巴度呀！
呢個地方自古以來就係中國領土。
手膼起腱，食嘢唔使俾錢。
警方喺一次秘密行動當中將啲匪徒一網打盡。
因住嚟呀！個花樽好貴㗎！
詩琳一個月換三個男朋友，換畫如換衫。
呢局又進入刁時喇，睇嚟場比賽將會打好耐。
呢啲女仔咁平凡，一個招牌砸落嚟都砸死幾件啦。
我哋要合作先可以生存，以前嘅事就一筆勾銷啦。
佢係個懶人，成日諗住坐享其成。
講起李小龍，你會諗起咩？鋭利嘅眼神、氣勢凌人嘅叫聲、旋風式踢腿、雙節棍定係黃色連身衣？
自從佢為咗夢想，放棄學業之後，身邊嘅人畀咗好多冷言冷語佢聽。
呢件事搞到我好頭痛。
部電腦死機喎，點算？
畢咗業又未揾到嘢做，實在覺得好徬徨。
中國古代會叫直腸做廣腸。
你成日嚟，今晚你負責叫嘢食嘞。
而家得返好少人會同筆友通信。
我哋有好充裕嘅資金。
窗外雪景白茫茫一片，令人舒暢。
老細，今日啲橙靚唔靚呀？
聽聞瞓前聽古典音樂可以幫助入夢。
呢個新產品嘅設計係嚟自佢嘅意念。
聽日我同佢分手嘅時候會同佢攤牌。
有樣嘢我想請你幫忙。
做人唔好咁貪得無厭。
呢部電腦廢到核爆，用兩用就壞。
唔通人性都係傾向欺善怕惡？
佢身為公眾人物，行為就應該檢點啲。
呢隻奶粉好多大隻佬食。
張餐牌啲相影得咁核突，真係好趕客。
得閒食下飯，去識下人都好。
今次乜嘢符弗都出晒，都係搞唔掂。
每個參賽者完成咗比賽之後都會獲得紀念品一份。
頭先搭地鐵有個阿毛鬧我坐關愛座，明明側邊仲有咁多位，佢想坐咪坐嗰啲囉。
聽講新出嗰部電話粒電未必足秤。
呢個機場每日二十個航班。
暑假期間，自修室只會響下午開放。
孫悟空將白骨精打回原形。
幾時散㗎？點解會散嘅？
你嘅面部表情太過僵硬嚹。
做遊戲測試員，每日可以攞正牌打機。
你煮啲咁好味嘅餸畀我食，係咪想儲肥我先？
佢用泥膠整咗個公仔。
根據你嘅意願，大學安排你去日本交流。
呢個場冇肉食，啲囡囡都攞晒手袋囉。
好多老人家都係靠執垃圾維生。
Justin Bieber成日吸毒又亂講嘢，佢啲衰嘢不一而足，難怪班美國人要聯署踢佢出去。
唔理點，我都一定要參加呢個比賽。
牙醫要喺你嘅牙牀鑲粒螺絲，然後種隻牙上去。
佢將有關皇妃嘅剪報保存咗二十年。
條褲短切切，抌咗佢啦。
佢見你呢排紅咗，咪趁風使𢃇，對你好囉。
呢間舖咁細，咩都冇得買嘅。
希望你可以重新考慮我哋嘅要求。
上個月衞生福利及食物局巡查咗好多茶餐廳，發現其中兩成唔合乎衞生標準。
你做嘢咁揦鮓，搞到人哋好多手尾跟㗎。
你揾我有咩嘢事？開門見山快啲講啦！
為咗改善我嘅唱歌技巧，我報咗聲樂訓練班。
阿松去佛廟打坐想入禪，但係個心太多污糟嘢入唔到。
幫我揼時間，我仲未籌好筆錢。
都係accept咗個offer佢算。
睇地圖嗰陣，地理知識真係好用得著。
香港啲蛇齋餅糭點解會work？
件長衫 揦脷兼夾老土！
「陳總，我覺得我哋可能⋯⋯或者⋯⋯」「有嘢就講，有屁就放！」
聽日就係立法會選舉嘅大日子，大家記得去投票呀！
我dub咗隻碟畀你。
佢個女係佢嘅心肝寶貝。
無牌小販經常被告阻街。
嗱！公道價，美國橙十蚊五個。
當我第一眼見到個女仔，我就有種觸電嘅感覺。
基本法係喺九零年四月四號頒佈嘅。
佢個波打咗出界，所以輸咗一分。
除咗原廠嗰一年保養之外，呢間電器舖仲會送多年佢哋自己維修中心嘅保養俾客人。
呢啲幾蚊嘅筆，粗粗地用住先啦。
原來呢位律師係陳大狀嘅高足！難怪佢喺庭上表現咁突出啦。
港幣壹仟叁佰叁拾柒圓五毫
會唔會係硬件嘅問題呢？
呢條女啲毒龍鑽功夫認真一流。
佢投訴喺拘留期間俾警察毒打。
我代表我嘅同事多謝你嘅支持。
佢正一劏豬櫈，結咗三次婚，次次個老公唔係病死就意外死。
豬扒都係肉，好過去自瀆。
有人話，人性中最應受鞭撻嘅係貪婪。
一下陣風都hum hum聲，之前8號風球都冇咁犀利。
你抵諗啲，俾份大嘅細佬食啦！
以前事頭婆生日有假放㗎！
政府官員陷入受賄疑雲。
阿松佢講親嘢都係粗口，真係好鬼粗野。
一個人喺外面讀書好孤獨。
你又唔返學，又唔做嘢，日日瞓喺張牀咁，終日渾渾噩噩咁，似咩樣？
我生日你送張紙巾畀我？真係多撚謝喎。
你中咗六合彩呀？笑到四萬咁口。
戰爭終於結束，人民生活回復正常。
對佢嚟講，麪包係必需品。
電視啱啱播嗰套戲，啲嘟嘟聲仲多過剩低啲對白。
細葉榕喺香港好常見。
如果阿揚覺得個女仔好靚，佢會主動上前攀談。
啲老人家覺得你係香爐墩，會叫你娶老婆生仔。
今日各地都有慶祝活動。
與其埋怨自己生不逢時，倒不如增值自己。
閘住！點解你總係唔可以講啲吉利啲嘅嘢架！
中國人對家屬嘅稱謂好講究。
佢大咗肚就冇食煙喇。
身為member，我覺得唔應該自己都睇唔起member。
我等住啲錢救急，迫不得已先問你借嘅啫。
我尋日打飛機畀細妹見到。
我而家要除去你嘅職務。
佢哋移民咗去美國就諗住喺嗰度紮根架嚹。
一切努力都化為烏有。
噫！唔好埋嚟，你成身酒氣好臭。
吸毒真係會搞到人家破人亡。
食完嘢之後，佢就有返活力。
我而家嘅感受簡直係非筆墨可形容。
九巴70線曾經係熱門牛河路線。
我聽日揾幾個馬仔過嚟幫你手。
我幫緊一個學生補數學同英文。
同你相識嘅經過依然歷歷在目。
半夜肚餓咪去便利店買宵夜囉。
呢度得我哋兩個，要咁多張凳把鬼咩？
佢見勢色唔對，立即豎起枝白旗投降。
呢個世界邊有鬼㗎？真荒謬。
青瓜用嚟整沙律一流。
一隻曱甴仔就嚇到大呼小叫，駛唔駛同你喊驚？
搭乘西北航空嘅旅客請注意。
佢姦殺咗咁多女人，家下畀人監生打死，死有餘辜啦。
嗰名女歌手畀前經理人公司指控佢違約。
呢件事人命攸關，唔可以咁輕易就做決定。
花樽，冷氣機底盤之類有積水嘅容器就要定時清理。
危險地帶，閒人勿進。
我哋要動員全國嘅人民嚟對抗疫症。
呢啲嘢你情我願㗎啫，如果唔係都唔會發生。
我喺呢個測驗嘅得分好高。
份menu最底打咗粒星號，寫明要收10% 服務費。
字都唔識寫，仲學人燒光管？
我喺呢間公司做咗十年，都仲未有得升職。
有人中暑！即刻班支水嚟！
你諗清楚自己要做咩先啦，左騰右騰唔攰咩？
又要交税，又要同佢對分，七除八扣之後，我哋賺唔到幾多錢。
今次我可以通融一下。
今次total有196人參加。
有部分病人已經出院。
十蚊先買到兩個橙？有冇搞錯啊！
佢隻狗得返三個月壽命。
佢冒充記者混入咗個會場。
陳老師嘅聲音好響亮，成個禮堂都聽到。
佢係有錢仔，喺呢度打橫行㗎，差佬都奈佢唔何。
你次次一跑完步就買肥仔水飲，一罐八羹糖呀，噉點減到肥呀？
張相咁朦嘅，幾低清喎。
噴油最好唔喺住宅區附近進行。
我響繳費處度排咗兩個鐘隊。
我無意中開咗你封信。
做呢個實驗呢，記性就最重要。
件作品係精挑細選之後揀出嚟嘅。
呢首歌你想清唱定要配樂啊？
見到仔女成才，父母當然欣慰。
呢啲嘢我哋轉個地方先講啦，呢度好應聲㗎。
嘩，佢哋咪嘴都唔對口型嘅。
佢哋兩個一唱一和，講到天花龍鳳咁，搞到我頭都暈。
資本家嘅論調梗係金錢至上啦。
嗰個動人嘅時光已經過去咗。
當年股市興旺，人人魚翅撈飯。
水份對人體嚟講係唔可以缺少嘅。
天文台話今晚颳八號波呀。
你張書枱都好乾淨吖。
午飯時間外面垃圾桶有好多人打邊爐。
佢呢排桃花運特別旺。
中學畢業生較大學學額多。
一紮玫瑰喺垃圾桶度。
我朝思暮想想得到女神青睞。
新落成嘅水上樂園適合一家大細去玩。
盒曲奇送禮定自用啊？
科學家仲未解開宇宙出現嘅謎團。
不如你退出啦？唔好喺度累人累物啦！
九巴14B同95M拆樓已經得到運輸署支持。
一米相等於三十九點三八寸。
買返個風車轉吓運吖！
佢之前搞咗壇大鑊嘢。
日文嘅敬語都幾難學㗎，連日本人都會搞錯。
我一上台就會好緊張。
佢嘅健康一般，成日都病。
做領袖最緊要果斷，唔好錯失良機。
球證丶旁證同主辦都係我嘅人，你點同我鬥？
你唔好偷懶喇，快啲做嘢。
唔好喺背後講人壞話。
熱戀緊嘅情人，當然羨煞旁人啦。
呢間公司嘅行政由大股東操縱。
將張告示釘上塊板度。
件衫買大咗兩個碼，有啲掗拃。
佢係早產兒，自細百病纏身。
呢場雨好大，所以天文台發出咗黃色暴雨警告。
佢可以話係我哋班入面最叻嘅學生。
教授見到佢出貓，即場肥咗佢。
合作嘅前設係互相信任。
乖底嘅人曳極都曳唔出樣。
呢批貨最後一水喇，要買趁早，唔係蘇州過後冇艇搭。
影完啲相之後記得要留底，唔係好容易唔見晒。
冇道理㗎，佢點會做呢啲嘢？
呢隻洗頭水唔揦眼，啱晒BB用。
幾位總統喺在任嘅時候都已經好高齡。
呢個只係故事嘅開端。
媽媽要我哋三姊妹輪流洗碗。
餐湯要咩？紅湯定白湯？
一紙婚書根本就冇意義。
就嚟畢業喇，你應該開始揾工喇！
上面有人講咗，爬文啦。
因為通脹得太犀利，當年喺大陸，大家都要用鹹龍嚟俾錢。
喺賭場出老千會令你好麻煩。
做大事點可以畏首畏尾㗎？
喺危難關頭，我地更加應該互相幫助。
落妝前後個樣真係好大分別。
佢日日著戰鬥格出街，背心短裙，溝到唔少仔。
部車死火唔係偶然，都好耐冇大檢過。
你條砲得六飛，乜你射得晒我哋咁多人咩？
你keep住做運動，身體就會好㗎喇。
佢得閒就會去老人院，探下啲老人家，同佢哋閒話家常。
出嚟返工唔夠一年啫，就收到紅色炸彈喇。
嚇死人咩！你都黐膠花嘅。
長方形嘅四個內角就係直角。
點解你要噉樣糟蹋自己？
有唔少人為咗賺錢，走咗去做網紅。
齣戲嘅呢個位充分表現出作者嗰份矛盾嘅心境，我忍唔住拍案叫絕。
佢講嘢成日講到一半就賣關子，認真到喉唔到肺。
嗰啲攞到三十幾萬票嘅立法會議員係更加唔會將特首放在眼內。
我同事成日要人幫佢跟手尾。
好多人都讚我攝影技巧好。佢哋嘅讚賞真係畀到好大滿足感我。
你心入面想揀咩先？而家拖拖拉拉算點先？
童年不幸嘅遭遇令佢唔再信人。
你太謙喇！我哋個個都好佩服你㗎。
啲人話烏鴉唔好意頭。
我女朋友話一定要買樓先肯結婚喎。
港姐冠軍接受后冠加冕。
啲嘔吐物真係好噁心。
我個打令呢，真係好有型架唧，你恨唔到㗎喇。
如果件T裇用紅色嘅袖，咁得唔得呀？
我啱啱claim咗前幾日買代用電筆數。
你哋罰留堂又一齊，遲到又一齊，真係一對難兄難弟。
病人入院嗰時已經病入膏肓，我勸屋企人都係捉緊時間啦。
甘草係好常用嘅藥引。
期望發達一味靠揾丁。
佢身為差人知法犯法，被革扯係必然嘅事。
佢哋已經上晒岸，唔會受今次事件影響。
個計劃佢點咗頭㗎啦。
我知你好鍾意食甜品，之不過食太多好易有糖尿病。
情緒病好影響一個人嘅日常生活。
碼頭嗰邊有人跳海，快啲揾人嚟救佢！
佢已經係呢班人之中最好架喇。
呢個公廁冇人清潔，好污糟。
喺香港私自放煙花係犯法嘅。
你幫佢做嘢仲要請佢食飯，咁咪好蝕底？
阿修係足球隊嘅中流砥柱。
佢講過好多次話要減肥同唔再食肥膩嘢，結果個個禮拜都食炸雞髀，真係姣婆守唔到寡！
嚟緊嘅九月，我就會入大學喇。
