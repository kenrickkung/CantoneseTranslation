買大開細，買細開大，今日真係唔好彩。
入機場嘅道路而家非常擠塞。
有啲梘水粽係用紅豆蓉整嘅。
呢個演講長三個鐘，中間會有一個十分鐘嘅break。
啲茶咁熱，飲咗會淥親條脷㗎。
除此之外，我學識咗寬恕。
如對產品有不滿，原銀奉還。
今次抽獎嘅獎品好豐富。
嗰個女仔對住意中人靦腆咁笑。
佢先生啱啱過咗身，佢一見到佢先生啲嘢就睹物思人。
冇幾多個香港人可以遠距離投身香港嘅運動。
個電影明星俾好多影迷包圍住。
張椅擺嗰度呀，唔該。
咪揾條友做野啦，佢咁冇根篼。
喺古希臘嘅傳説入面，斯巴達王后號稱第一美人。
受到連番騷擾，阿玲終於忍唔住報警。
我見到你個衰樣就眼冤！
我地點處置呢個反骨仔好？
教育，就係畢業之後，將喺學校學到嘅嘢忘記晒之後剩返低嘅嘢。
佢係讀Kong U engine嘅。
呢條數有cert level喎。
補返個鞋踭要幾多錢啊？
傳媒將官員失職嘅事誇大，搞到滿城風雨，最後令到嗰個官員辭職。
個節目拍咗十幾集無端端斬纜，一定有內情。
呢排樓下好多耶證派單張。
維多利亞港水深海闊，大郵輪都可以停泊㗎。
呢單傷人案原來疑犯早就有預謀。
甲：「可唔可以借你個洗手間用呀？」乙：「請便。」
佢嘅一生由幾個悲劇串連，簡直慘絕人寰。
聽住先啦，都唔知係咪嘅。
冇人估到佢幾年後會做新一代打女。
涉案官員經已被免職，並且正接受調查。
經期流太多血，好容易貧血。
妖，成身臭汗咪𨀤埋嚟啦。
今晚有親戚嚟我哋屋企食飯，你返嚟嗰陣斬斤叉燒吖。
教細路仔有時要軟硬兼施，佢哋先會服你㗎。
公司嘅決定關係到所有員工嘅生計。
肉眼係睇唔到細菌㗎。
為咗朋友，我可以氼水舂牆。
尋晚冇帶遮淋濕晒，而家成身沾寒沾凍。
做人淨係想當年有咩謂吖？
全球對港元冇信心就會崩堤。
佢哋呢啤人，經歷咗好多風波。
段片嘅背景音樂叫咩名？
今晚仲有好多功課要批改，有排都唔使瞓。
我哋嚟集思廣益一下，諗下我哋個present要做咩topic好。
洗手間喺走廊尾，自便喇。
注意飲食，唔好食有太多鹽、糖同油嘅嘢。
到底件事點樣發生㗎？
佢無啦啦兜巴星埋嚟都黐鳩線㗎！
股票買賣每朝十點開盤。
政府係咁放寬橋躉沉降標準。
有冇高人可以幫我指點迷途？
佢嘅工作表現出色，好快就升咗職做經理。
嘩，營多撈麪又平又好味，認真抵屌！
呢份合約係我哋業務發展嘅里程碑。
難得放假，今日天氣又咁好，好多人都帶埋一家大細去沙灘曬日光浴。
有傳聞話經理會辭職喎。
佢唔俾傳媒報道今次行動嘅細節。
經過三個回合，我哋都知道勝利者係邊個喇。
最後關頭你要小心啲呀，唔好衰收尾呀。
你對我囈囈篩篩都冇用，我唔話得事㗎。
交咗個波俾你，你搞掂呢part再揾我啦。
今年冇幾個颱風可以入到南中國海影響香港。
個池咁多人，唔使怕嫁唔出嘅。
我習慣咗朝朝飲咖啡。
1945年8月8號，蘇聯向日本宣戰。同日，美國喺長琦投下第二粒原子彈。
佢竟然攞自殺嚟玩，今次真係過晒火位啊！
佢好鍾意霸住晒啲嘢嚟做。
王經理經常都中飽私囊，出差嗰時用公司錢帶全家去旅行享受。
今日係入冬以嚟最凍嘅一日。
政府漏夜砍咗幾樖老樹。
你對佢咁衰，做乜都補唔返啦。
佢覺得佢認錯就會好冇面。
我未見過一個妹妹仔好似你咁認真。
借本notes嚟抄得唔得？
噚日你哋公司開party邊個做到會啊？
啲貼紙黐到周身都係。
佢咁細個就可以代表香港參加羽毛球比賽，認真威水。
如果你有兩盤生意，一個蝕緊、一個賺緊。你等錢使，你會賣出邊盤生意？
八大行星圍住太陽運轉。
由南韓返抵香港嘅乘客要接受檢疫。
打飛機唔小心顏射咗自己。
啲議員喺立法會掟下垃圾噉就𢭃幾萬蚊人工。
十分鐘後喺大堂開briefing。
我到咗冇幾耐佢就嚟到嘞。
而家IT界人才荒，應屆畢業生變晒搶手貨。
為咗唔俾呢個惡霸再作惡落去，我唯有拉埋佢一齊同歸於盡！
而家通脹咁勁，個個都係百萬富翁啦。
做嘢要識得變通，唔好一成不變。
佢係個好好嘅女仔，你要好好珍惜佢。
唔好口爽應承人，你係咪真係幫到人先？
見到甜品就流晒口水。
佢份人好賤格，成日都講埋晒啲咸濕嘢。
你明知自己唔靚女就唔好吊高嚟賣啦，因住嫁唔出呀。
我唔小心撞到佢架車，為咗息事寧人，我賠咗三千蚊俾佢。
前方一陣騷動，全部人彳亍於原地，不敢上前。
啲山寨嘢平就係平，但係一啲都唔襟用。
當風嘅門窗玻璃承受住大風嘅壓力，應該遠離。
呢排都唔知係咪當黑，成日講嘢咬到條脷。
好彩個司機及時剎掣，先至冇人命傷亡。
拉起啲百葉簾會光猛啲。
你煮嘅嘢食，爸爸多多都食得晒。
你同黑社會做朋友就等於玩火。
越讀得多歷史，就越覺得世界和平係一個遙不可及嘅夢想。
漫長嘅暑假終於完結，係時候返學喇。
佢最近啲行蹤咁隱秘，應該係做咗虧心事。
偏食可能導致身體營養失衡。
過咗呢度，行多幾分鐘就到。
你唔好喺度阻住晒啦！
動物嘅糞便係植物嘅天然養料。
你肚唔肚餓呀？我煮個麪俾你食吖。
我今日冇乜奶水，畀唔到奶BB食。
而家都咁懶，大個仲得掂嘅？
現時病毒測試嘅數目太少，唔能夠識別社區上好多病徵輕微嘅患者。
建築物嘅取景需要揀合適嘅拍攝點。
個deadline過咗喇。
宣傳文化嘅活動次次都唔多人響應，最後變到虎頭蛇尾。
冇人會估到將來會發生乜嘢事。
你仲未收到我哋張請帖咩？
政府官員無能加速社會嘅分化。
我隻眼好乾呀，你有冇眼藥水呀？
佢曾經喺加拿大住過。
飽暖思淫欲，飢寒起盜心。
公共設施失修會有好嚴重嘅後果。
呢條數係包括埋事前嘅捐款。
呢個政府倒行逆施，梗係唔會得民心啦！
我成個會都喺度釣魚。
啲字寫到攣弓蝦米咁，點睇啊？
個城市用呢條河做界線，分開南北兩面。
唔好成日踢個籃球啦，好易搞到個波生仔㗎。
佢身體有啲毛病，要揾醫生檢查吓。
嗰層樓幾時得嚟起好吖。
父母對仔女太寬容會縱壞佢哋。
條渠塞咗，要揾人嚟通渠。
佢阿爸阿媽都響單車禍過身，剩低佢呢個孤兒。
去見工面試，最緊要俾人一個好感。
新老細份人鍾意做實事，搞到嗰隻馬屁精今日奶晒鞋底。
以前婚紗舖同影樓喺囍帖街開到成行成市。
我願意照顧你一生一世。
點解你幾時都on住line，好似唔使瞓噉嘅？
你唔好睇佢份人柒下柒下，其實佢好有學識㗎。
佢一啲人情味都冇！見到我喊到咁，都唔會嚟安慰下我。
佢死口唔認係自己揸車撞到人。
佢二話不説，一刀捅死咗個二五仔。
Ｋ君儲緊德國製巴士嘅閃卡，見到呢堆車嘅特線記得call佢影！
佢同朋友分享保持童顏嘅心得。
啱啱出面先落完雨仲使淋花？咪多此一舉啦。
佢已經俾好多人拋離咗喇。
金管局就銀行體系同金融市場運作出公布。
就喺媽媽同爸爸為今晚晚餐食乜嗌緊交嘅時候，突然殺出個程咬金，包租婆帶住幾個兇神惡煞嘅收數佬走入房叫我哋交租。
華氏零度相等於攝氏負17.78度。
麻煩你幫我拎呢個申請人嘅快勞過嚟吖。
啲相喺晒度，冇花冇假。
每年春季都有大批遊客去日本睇櫻花。
一分錢一分貨吖嘛。呢隻戒指先賣一百蚊，一定唔會用真金造啦。
佢草擬修訂嘅時候，不斷推敲字眼。
個先生一時火遮眼打咗個學生一巴。
我有一件價值連城嘅藝術品。
你應承咗我要考到大學㗎，一言為定！
由於種種原因，我哋取消咗去韓國嘅旅行。
我哋搬搬抬抬，搞咗成日都冇食過嘢，梗係飢不擇食啦。
佢係一個唔誠實嘅人，成日喺度作故仔
有隻蜘蛛喺你手呀，快啲揈甩佢啦！
祝你新年快樂，出入平安！
喺陸地上鑽探石油經濟過喺海上。
呢個措施簡直形同虛設，搞咗咁耐，個問題都未解決到。
你聽啲歌好重口味喎。
你哋不如約出嚟，面對面講清楚啦。
我曾幾何時都係運動健將嚟㗎，不過而家都老到唔郁得嘍。
唔緊要啦，我自己搞掂佢。
我都唔知點先可以報答到你呢份恩情。
「體格測量優化計劃」旨在推廣量度身高、體重嘅標準方法，以及提高家長對子女體格狀況嘅關注。
你今鋪真係害死我啦！
玩大富翁我最鍾意做莊。
咁得閒揾我，同條女散咗哩？
你肯認罪就可以得到赦免。
你幾時自立門户開公司啊？我諗住跟你食大茶飯㗎喇！
幾經辛苦，佢終於成功撥亂反正，收拾好前人留低嘅蘇州屎。
我永遠都會記得嗰次喺森林嘅冒險。
佢人仔細細就咁成熟，真係好難得。
我成日搞錯葵興同葵芳。
個個仔女都由外國返嚟同佢送終。
「主角走咗入一個異世界」係好多故仔都用過嘅橋段。《愛麗絲夢遊仙境》就用咗。
聽講你女神又收兵喇，你仲唔去拎form入伍？
佢肯定係對我一見鍾情啦，放晒電咁。
我月尾請幾位朋友一齊食廚師發辦，真係唔錯。
我今晚要返夜，所以晏晝要瞓下覺。
下半年嘅生意漸入佳境。
我不嬲都好睇起阿明，覺得佢好醒目。
你瞓覺之前一定要刷牙。
自從有咗繪圖板之後，就唔使用mouse畫畫喇。
葵涌KCC開幕揾謝婷婷撐場。
雖然佢個人脾氣好差，但係佢對朋友好好都係一個事實。
單靠一個人嘅力量係唔會成功嘅。
佢每朝出門口之前，都會用三十分鐘化妝嘅。
白紙學編程有咩軟件介紹？
佢博覽群書，好有學識㗎。
佢喺九龍嗰邊大，所以好熟路。
遊覽迪士尼樂園嘅總人次係每日三萬人。
喇叭褲係一種好有時代感嘅服飾。
入會有兩張電影贈券送。
公司喺年尾會按表現分紅。
家有千金，不如一技傍身。
講咗唔關我事㗎啦，你黑我面都冇用㗎喎。
帶氧嘅血液由肺部流入心臟，再由大動脈輸出到身體各部分。
而家好興雲端技術，你公司有冇用？
你都冇落鞋油，唔怪得對鞋唔令。
下個月有幾個韓國電影明星會嚟香港搞簽名會。
幕後黑手到底係邊個呢？
專家將會考據呢篇手稿嘅真偽。
女性應該不時自己檢查乳房，如果有乳癌都可以盡早發現。
食薯條通常會點茄汁。
個孫成日有嫲嫲幫佢撐腰，搞到而家成日唔聽父母話。
致死嘅原因係失血過多。
佢咁勤力，我諗佢不出三個月一定會寫完本書。
我得咗喇！牛津收咗我啊！
使做幾耐吖，最多咪一頭半個月！
男仔之家，唔好咁乸型啦！
之後幾晚我哋都住喺郊區。
食燒肉點啲芥末會好食啲。
打逆境波要冷靜有耐性。
有啲人雖然私底下有啲怪癖，但只要唔影響到人，就毋須大驚小怪。
楊虎城發動兵諫，逼宮蔣介石，要求停止內戰，一致抗日。
原來你咁勁㗎，失敬，失敬！
大家普遍都認為佢嘅十項控罪會全部成立。
有啲人覺得律師梗係要娶番個醫生先夠門當户對嘅！
你哋夫妻之間嘅是非，我呢個外人當然不願置評喇。
中國古代經常有宦官干政。
點樣先可以解決五音不全嘅問題呢？
你今年有冇去拜下王母娘娘呀？
我禮拜一至禮拜六都要返工。
做咩好啊，我要磨時間磨到三點呀…
香港嘅安老院由非政府機構、非牟利機構及私營機構營運。
企人邊，右邊一個「言」字，就係「信」嘞。
無論如何，人都唔應該有輕生嘅念頭。
手機啲電用到好似倒水咁，又要再充過電。
今晚掛八號又點喎！聽朝返工前就落波㗎啦，記得準時起身返工呀！
我間屋好似豆潤咁細。
本護照一定要抌印㗎。
領導人一定要有過人嘅洞察力。
好多地方嘅舊城區雖然有好多歷史悠久嘅建築，但係有時都會有好多衞生同其他問題。
講嘢要顧及人哋感受。
啲人染灰色頭好似老人家。
上帝已經答應咗你嘅祈禱。
我相信我班學生識得自己處理呢件事。
佢響呢行做咗幾十年，咩稜角都一早磨平晒。
佢係當今世上數一數二嘅心理學家。
明明老細就冇話邊個要負責，偏偏就有人對號入座，擺明身有屎。
花花公子淨係識講花言巧語嚟𠱁女仔。
我覺得筆試唔難，路試先難。
你殺咗一個我，都仲有千千萬萬個我。
我哋公司係響呢度土生土長。
你咁縱你啲仔女，將來佢哋唔聽你話，你就自食其果喇！
你唔好喺度無的放矢！
間公司一上市，六叔就攞咗三球去銀行掃貨。
你一係聽日再嚟過啦。
嘩，靚到抌一聲啊！係佢喇！
佢哋籌備咗一個別開生面嘅婚禮。
幫新公司安返個名先。
海關人員喺一個旅客嘅身上搜出一包海洛英。
我去個飯局都係負責陪笑㗎姐。
我鍾意香蕉同埋蘋果。
阿松學人鹹豬手，結果畀人勒令佢做社會服務令。
而家印度、中國都仲有盲婚啞嫁。
佢靚到好似仙女下凡咁。
呢位小朋友智力發展遲緩。
你係我嘅好姊妹，我梗係幫你喇。
佢搬咗屋，所以要轉校。
我冇咩求㗎，飽我唔死餓我唔親，安安定定就夠。
你嗰套脱晒節㗎喇，收檔罷啦！
佢哋成日都為錢嗌交。
佢哋聲言會採取法律行動。
嗰度有口井，唔知有冇水呢？
大馬變天，執政黨六十年嚟第一次大選落敗。
我數到一千隻綿羊喇，仲有咩辦法瞓得着啊？
我老豆老母都唔喺香港，有咩嘢都要食自己。
佢嘅成績大家都有目共睹。
發蛋係入廚嘅基本功。
紙包唔住火，坦白好過啦。
佢想角逐下屆主席個位。
我老豆啲鼻鼾好勁㗎，我瞓隔籬房都聽到。
佢份人係鬧完先認錯，真係唔屌唔鬆化。
呢支牙刷睇落乾淨，但係暗藏邋遢！
老實講，一個人出身好大程度決定佢思想行為。
我朋友每日都要瞓晏覺。
嗰棟大廈火燭，啲烈焰燒到含含聲。
小明好鍾意唱歌，所以加入咗學校嘅合唱團。
佢應該星期一再上庭。
既然你哋真心相愛，我就成全你哋，准你哋結婚啦。
你香港嚟㗎？咁咪係桂枝仔囉。
今場又有幾次關鍵精準嘅攔截。
食多啲水果啦，對你有益啊！
前面個廢墟好陰森恐怖，不如我地走啦。
我打工㗎咋，邊話得事啊？
我想讀時裝設計，所以我諗住報理工大學。
呢種書好啱香港人口味。
有專線小巴接駁地鐵。
成日坐喺屋企，真無聊賴。
餐飯為起每人四十蚊。
呢，之唔係呢條友囉。
你老細有幾過份呀？舉個例吖？
你睇下你，撞板多過食飯。老細就嚟炒你喇！
呢排出街帶個口罩，好易惹到流感。
我load唔到佢講乜。
呢場國際大賽係揚名立萬嘅好機會。
買水貨係平啲，不過冇得保養。
呢個消息可唔可靠架？
班友奸到死，幾個人一路打牌一路係咁打聾通，分明呃錢。
呢隊人成盤散沙噉，一定贏唔到呢場比賽。
佢上星期同咗前男友復合。
佢俾人用粗口問候咗成個鐘呀。
我老細一時一樣，點到我陀陀擰。
世界衞生組織係一個規模龐大嘅組織。
呢一帶成日都會有空難。
幻覺嚟嘅啫！嚇我唔到嘅！
佢之前畀人強姦，搞到有心理創傷。
我相信惡有惡報，呢啲衰人一定會比天收嘅。
次次同佢講親結婚啲嘢，佢都hea我㗎。
啲工人將啲貨櫃吊咗上甲板度。
望咩呀望？未見過靚女呀？
佢做咗單貪污案嘅代罪羔羊。
我哋應該對呢件事忍耐吓。
陳大文今日入冊，個個朋友都叫佢執番梘嗰陣小心啲。
好多人病咗嘅時候要出街都會戴返個外科口罩。
你放假，呢項工作由佢接手啦。
呢本書真係好好賣，今次已經係第五次再版。
佢哋離婚，都係不得已㗎咋！
份工都唔簡單㗎，唔係邊個都做得。
飛機起飛前一定要檢查零件有冇問題。
呢本學術雜誌加咗好多彩色圖片做點綴。
政府做錯事，就淨係想卸責。
女仔自己一個人搭順風車要小心啲。
老細出面向大家解釋減薪嘅原因。
嗰便咁多人，你𨀤入去做乜唧？
真正嘅朋友係唔會講錢嘅。
佢今晚靚到不得之了。
呢啲茶葉嚟自福建武夷山。
個會要取消，事關好多人都放飛機。
憑住精湛演技榮膺最佳男主角
中文喺一九七四年列為法定語文。
購買指定產品有八折。
耽誤到你真係唔好意思。
呢條友好眉好貌，實情心術不正，周不時落井下石。
你快啲開鎖啦，我趕住入去攞嘢。
怕且佢都係走數㗎喇。
訓導主任叫咗啲搞事嘅學生去訓話。
睇落我覺得都唔錯喎。
食飯冇錢俾吖嗱，同我拖入後巷放狗咬佢！
自從嫲嫲病咗之後，爺爺就寸步不離噉照顧佢。
我聽講嗰個人成日𥄫隔籬屋個女仔㗎！
呢個消息嚴重打擊咗佢嘅自尊心。
現存北極熊得返二萬隻左右。
而家啲後生好反叛㗎。
想當年，你阿媽含辛茹苦湊大你。
佢而家響一個極度集中嘅狀態。
我講乜你都聽唔入耳。
等陣要測驗，同學如臨大敵咁。
阿松啲衫褲望落好似幾個月冇洗過噉。
美國嘅國號係「美利堅合眾國」。
而家社會上討論緊嘅議題，同你都有切身關係㗎。
我英文肥咗佬。點算啊？
你嘅家境同佢比，簡直係蚊髀同牛髀呀。
呢個老師好嚴，所以啲學生都唔敢偷懶。
唔好執人口水尾，畀啲自己嘅意見。
你啲糖尿病再唔控制好啲，好快就會好多併發症㗎喇。
南丫島嘅蝦膏好出名㗎！
佢唔單止日日加班，有時甚至仲冇得放假𠻹。
死開啲啦屌你！依家同你好熟呀？
一批反對加税嘅市民喺政府門外請願。
香港嘅氣候好差，又濕又熱。
喺災難之後，最重要嘅係安撫災民驚惶不安嘅情緒。
佢咁唔講道理，我都費事理佢。
我去到望到個明星咁又點喎，都係得個睇字架啫。
一款減肥產品含有受管制西藥成分，會危害健康。
佢哋都唔係第一次玩野戰啦。
話説喺好多年前，呢度有一座古堡。
呢間舖頭又暗又焗，咁兜踎嘅。
呢個盲點好多司機都睇唔到，行到嗰度小心啲。
原子彈爆炸會產生蘑菇形狀嘅雲。
控方必須證明被告嘅行為係造成傷害嘅近因。
我呢架老爺車係我老豆留俾我㗎，唔值錢，不過有感情。
佢哋啱啱拍拖嗰幾個月成日形影不離。
旺角有幾部的士及貨車被刑毀。
嗰個女仔思想好單純。
大個女喇，要記住你今日所做嘅事，第日都係要自己埋單㗎。
佢都short short哋嘅，我理鬼佢。
呢個節目簡直侮辱緊觀眾嘅智商。
佢份人無厘正經，完全睇唔出佢係一位老師。
佢響入境處縱火燒死人，坐咗八碌就出返嚟。而家仲要響香港做茶餐廳老闆，真係殺人放火金腰帶。
我哋都好清楚佢為人𠺝。
想買洗衣機先發覺廚房唔夠位，想買大部少少都唔得，好麻煩！
我哋先禮而後兵，睇吓點先再算。
佢趕唔切煞車，所以撞咗前面架車。
佢地兩個心有靈犀，好多嘢都唔使講到出口。
我今日喺地鐵見到周潤發真人，佢真係好高！
一個人能夠滿足就會快樂。
我而家喺一間出入口公司打工。
呢間燒臘舖嘅叉燒飯性價比好高，又平又好食。
買咗新書要返屋企包書，如果唔係好快爛。
政府會統計每户嘅年均收支。
佢前排工傷，手停口停咗幾個月。
戴豬嘴口罩跑步？玩咩！
meet target
我返到嚟頭嗰幾日好唔慣。
美金喺好多個國家都用得。
閣揆向君主提出解散國會，舉行大選。
前往羅湖嘅乘客，請等候下一班列車。
聽日就比賽嘞，你而家先嚟褪軚？
你唔好老奉覺得我一定要幫你訂酒店喎。
呢位日本知名漫畫家舊年先宣布榮休，而家又有新作？
佢救過我一命，係我嘅恩人。
呢單case我哋部門會refer畀你哋跟。
有咁多錢喺手，老咗真係唔使憂！
你要瞄準個target，之後先好射。
呢條友都出嚟選立法會議員？笑大人個口啦！
你肯幫手就最好不過啦。
呢次係我同佢第一次見面。
佢DSE考得唔係咁好，請你指點迷津，教下佢點排JUPAS著數啲。
佢幾個老婆因為爭家產搞到對簿公堂。
發生過核事故嘅日本福島第一核電站4號機組，工作人員日前已經將燃料池內嘅燃料全部拎走。
祝你一帆風順、旅途愉快！
飲檸樂要加多五蚊，太貴喇。
我最近決定轉職做網頁設計師。
至於神秘嘉賓係邊個，就等我賣個關子先。
呢間電視台拍劇成日飛紙仔，所以前後唔連戲。
我哋可唔可以出線就靠晒你喇！
今次你哋未達標，要繼續努力。
佢無意之間執咗佢家姐二攤。
我設計咗個遊戲俾大家玩。
呢頭好多民生舖頭㗎。
將啲錢存入呢個銀行帳户。
你條蛋散又響樹阻頭阻勢，彈開啦！
唔係支支墨水筆都咁貴㗎！
你點解硬係要同佢唱反調？
因為個計劃有需要改動嘅地方，所以唯有延緩執行。
而家三點三，去食個下午茶先。
軍事重地，非請勿進。
雀鳥可能係由恐龍進化而成嘅。
我哋放假去咗旅行，俾人入屋爆竊，搞到間屋立立亂。
食多啲生果啦，對你有益啊！
唔好擺個水煲上張枱，會有烘。
嘩，佢竟然推得郁個大肥佬！
以前我哋用水路去深圳
牛奶內嘅蛋白質含量好高。
耍功夫可以強身健體。
拎住張自己人做嘅民調就打晒飛機以為自己真係排第二。
佢温柔噉撫摸佢塊面。
隔籬間百貨公司開倉清貨，最低劈到一折。
佢所講嘅嘢通通都係假嘅！
今日冇乜客仔，於是餐廳最細嘅阿明就去咗街口兜客。
你成日唔做功課，真係好懶。
你份人淨係得三分鐘熱度，好難唔畀人睇死㗎噃。
國家富強，國人生活水平高。
Jam嘢係仆街嘅行為。
以前我細個嗰陣，啲筆盒實淨得嚟又有機關，拎返學好威㗎！
萬一佢間公司破產，佢爭你嗰筆數點追返？
食嘢唔駛食到咁狼胎！
佢喺地鐵度俾個鹹濕佬揸咗吓波。
我好佩服佢肯冒生命危險救人。
全部啲舖頭閂晒噉，好似死城噉。
佢牌品好好咖，試過有人打牌狂食詐糊，佢都仲係好有耐性。
以平常心看待比賽，先至唔會患得患失，影響成績。
自修室近年多咗個花名叫「學界蘭桂芳」。
我部收音機壞壞哋，好容易喳喳聲。
我睇人哋做就以為係手板眼見工夫，實情係易學難精。
金州勇士一變陣就唔識打。
離島有啲村冇自來水供應。
呢間公司出現咗財務問題，需要清盤。
你睇清楚有啲咩唔帶得上飛機喎。
換言之，你要加倍努力。
你唔好再群埋班豬朋狗友喇！冇益㗎。
羊毛出在羊身上，世界上冇免費午餐。
佢竟然背住老板賤賣公司資產，仲唔喺食碗面反碗底？
機場附近唔准放孔明燈。
好多人食飯唔鍾意搭枱，就係因為唔想同陌生人面對面，你眼望我眼噉。
我想大包圍買呢六隻馬，要幾錢？
升遷呢家嘢唔到我作主。
佢嘅漫畫畫功勁、故事正，好多人追。
今次仲唔俾我篤爆你啲衰野？
佢應該充份利用佢嘅才能，服務社會。
而家又唔係要怪你，你咁躁做咩唧？
如果按進度表繼續努力，噉呢本字典嘅出版就指日可待嘞！
道廟準備了三牲五禮等祭品拜祭玉皇大帝。
老闆，今日啲橙靚唔靚呀？
佢對隔籬個女同學傾心，但係又唔敢出聲。
佢嘅成績喺班入面名列前茅。
你點可以管咁多嘢㗎？
唔好盲撐，要理性分析問題。
記得保持健康身體，咁就可以遠離危疾。
佢嗰啲方法太硬板啦掛...
你隻衰嘢吖，今日做乜着呢條裙咁性感？
呢啲消息純粹係訛傳。
佢做乜都慢過人，簡直係個豬油包！
夾埋啲餸頭餸尾打包拎走啦。
我去call架八折的先。
隔籬組有兩個夥記受咗傷，而家唔夠人用，想借調你過去。
教授博學多才，談吐凸顯佢一身書卷味。
大商團欺壓小商户嘅情況越嚟越嚴重。
安老院定期舉行活動，以滿足院友嘅社交康樂需要。
下場係硬仗，今場要留力。
開明嘅人和而不同，容納唔同嘅意見。
今年啲月餅滯銷，餅家唯有大平賣。
中國實施一孩政策，所以大部分家庭嘅細路都係獨生子。
呢排忽冷忽熱，一唔小心好易感親。
你又鍾意食臭豆腐架？同好喎。
架單車轉彎嗰時躀低咗。
星爺拍啲片真係好搞笑！
中文可以打直寫又可以打橫寫。
呢首歌嘅歌詞好有意思。
呢條廢柴乜都唔識做！點解唔炒咗佢？
要保養好架車，就要定期檢查五油三水。
消防裝備亂咁縮皮，睇怕遲早搞出人命。
我哋不如講吓買車吖。
呢個比喻最貼切不過嚹。
喺社會做事要注意人際關係。
每次有女人同佢男朋友講嘢，佢都會呷醋。
啲狗仔真係需要一笪地方俾佢哋温馨温馨。
每年暑假，公司都有班煙腸。
今次郵輪撞冰山嘅海難之中死傷人數超過三百。
哦，你過界，我要話畀老師知。
啲後生仔做嘢都冇譜嘅！
揾兩餐啫，唔使揾命博㗎。
中港兩地嘅經貿合作將會更加頻密。
佢成身肌肉，男人味爆燈呀！
十大屋苑今個星期只係錄得十宗成交。
個表演你有冇份做㗎？
呢啲幼苗要用一年時間先至有果實。
俾人屈嘅感覺好難受。
呢個秘密喺佢個心入面埋藏咗好多年。
佢俾人軟禁，唔可以越過圍牆。
我個身卡住咗，出唔返嚟呀！
我個仔間幼稚園爆發手足口病，停咗課。
啤牌有葵扇、紅心、梅花同階磚四種牌。
由於前面嘅列車尚未開出，本班列車將稍為延遲，敬請原諒。
個男仔真係唔話得，娶咗個女人仲幫佢養埋個便宜仔。
阿傑誓言三年內要做到呢間公司嘅總經理。
我睇好你㗎，俾心機呀！
佢暗星嚟㗎咋，冇人識嘅。
隻隻字都寫到烏喱馬杈，打晒風咁，點睇啊？
我嘅當事人係唔會回應有關失實指控。
有暢通嘅渠道，先可以有效疏導雨水。
雖然佢用咗化名接受訪問，但我一聽個內容就知道係佢。
不如我哋去BBQ吖！
疫情下，樓市依然破頂。
去日本旅行？你請我就去。
媽媽都係要花多啲時間照顧妹妹啫，唔使呷醋喎。
佢得閒無屎屙，拆晒屋企啲食物包裝。
佢離咗婚之後就自暴自棄，成日食煙飲酒。
佢嘅經驗只可以作為參考。
呢個士兵俾敵軍捉咗。為咗唔泄漏情報，佢慷慨就義俾敵軍殺死。
退房嗰陣記得唔好拎漏嘢啊。
佢已經一五一十講晒件事俾我聽喇。
我憎天氣凍，但我更憎濕凍。
大個先pick up返我啲彈琴技巧。
我讀account嘅。
佢同人有乜嘢爭執都招架到。
見工嗰時衣着要端莊。
你阿媽都係出於一番好意先至鬧你。
佢哋抽籤決定邊個走先。
in x二次等於x三次over三。
佢嘅答覆消除咗我嘅疑慮。
老總喺港聞版藍紙簽咗名喇。
今日著得咁靚，去飲呀？
今日著名設計師蘭玉喺微博上載一張親手設計嘅婚紗草圖。
個主持抽中咗我嘅名。
嗰本雜誌因為錯誤報導而向公眾致歉。
唔好up段片呀。瘀到爆呀。
電影情節迂迴曲折，未睇到結局都唔會知真正發生咩事。
跑步係一種好方便嘅運動，喺邊度都可以進行。
我屋企個高妹打排球好勁。
每個禮拜日我都要返教會。
你成日講嘢牙斬斬，幾時先學識謙虛啲呢？
全部考生都有好高嘅學歷。
你漚係屋企成個月唔悶咩？
佢間公司嘅老闆好迷信，特登請咗個風水師傅幫個新辦公室睇風水。
經過藥房，幫我隨手買包M巾吖。
越戰時期，美軍喺越南埋咗好多地雷。
可唔可以喺工具箱度拎個鉗俾我？
今次演唱會每一首歌都有嘉賓，相當疊友。
阿翰成日自吹自擂自己幾受歡迎，但係事實上個個都唔鍾意佢。
呢個病嘅病徵不斷咁喺度變化緊。
你老婆而家嬲到噉，你今次真係跪玻璃都唔掂呀。
多啦A夢嘅百寶袋裏面有好多法寶。
嚴格嚟講，八爪魚八隻觸手中只有兩隻用嚟行路。
嗰架的士煞掣唔及時撞到條柱。
做大佬好威咩？叫佢放馬過嚟啦！
佢生意失敗搞到破產，三餐不繼。
頭獎兩注中，每注派彩過800萬。
佢捉棋好叻，一開始就食咗我幾隻棋。
台上面啲妹妹唔夠可愛咩？
今年嘅綜合消費物價指數持續下降。
你要好好利用時間温習，應付考試。
阿婆無端端𨀤低咗，係咪中風？
校隊今年破紀錄，男籃女籃都有牌攞。
同其他人性交應該戴安全套，可以減低感染愛滋病病毒嘅風險。
喺第三個回合，紅組終於落敗。
佢坐唔正張凳，扽咗落地。
佢呢下扣殺真係又快又準。
我頭先講嗰番話，係對事不對人，希望各位唔好介意。
蘇聯解體之後，好多小國都宣佈獨立。
件外套污糟咗，要漂下佢。
佢係提倡國家改革嘅先行者。
呢隻藥對癌症治療功效顯著。
黨主席喺任內離世，議席出缺。
呢幾日隔籬屋傳嚟一陣難聞嘅氣味。
我嘅夢想係坐火箭上太空！
噚晚狠狠噉打咗條友一鑊。
對唔住，我趕緊時間，第日再傾啦。
佢唱歌走晒音真係好恐怖。
青年人要有say，始終落手落腳投票最實際。
成架巴士差啲反車，死過返生真係好彩。
呢個足球員負傷上陣，值得欽佩。
侵犯他人私隱，係缺德嘅行為。
我以前唔肯努力，而家咪搞到咁囉。
我份CV冇寫GPA，費事俾人問長問短。
成迾屋畀火燒清光晒。
教授桃李滿天下，一班學生都專誠由各地返嚟為佢賀壽。
我哋班近期嘅表現唔錯噃。
現場交通非常擠塞，車龍長達10公里。
呢個故仔我聽到耳熟能詳喇。
佢趁我唔為意，失驚無神喺我耳邊大嗌，嚇到我成個人彈咗起身。
呢座大廈周圍嘅環境好複雜。
佢係基層出身，靠自己努力開到間公司。
唔理三七二十一，你同我交咗稿先好放工！
腸胃唔好，好容易有口臭。
佢唔達到目的係唔會罷手嘅。
恐怖分子密謀暗殺總統。
佢對病人嘅關心不休不止。
我連樓都供唔起，點買多間樓花啊？
你幾隻衰嘢，唔做晒功課唔准睇電視啊！
我哋唔擔保個價錢唔會變。
你喉嚨痛呀？叫樓下飛兩包飛機欖上嚟啦！
警方呼籲目睹呢宗意外嘅人聯絡最近嘅警署。
村啲牌坊好似個個都差唔多樣咁。
佢做咗好多傷天害理嘅事，而家全世界都反佢。
我成世人都未見過咁多錢。
勝出隊伍將會獲得價值五十萬嘅獎品。
宜家攞住啲錢先，遲吓先填數應該冇人發覺嘅。
佢份人好口臭，講親都冇好嘢！
令顧客滿意係我嘅分內事。
有位DJ早排違反咗守則，隔咗一排先開返咪。
唔識就唔好懶勁，冇料扮四條！
温度下降，如必須外出，應避免長時間置身喺寒風中。
輕輕鬆鬆又一day。
一個Whatsapp流言令超級市場出現排隊買廁紙嘅奇景。
人類學家經常喺田野入面觀察同參與；呢樣係佢哋基本嘅研究方法。
呢個係民主國家不得不認真去對付嘅挑戰。
我盡咗力救每一個病人，所以我幾時都心安理得。
佢嘅犯罪證據喺我手上。
清朝嗰陣香港好多學校都無英文教，想學英文唯有攞住本通勝，學下洋涇濱英文。
唔好意思啊，303號課室喺邊㗎？
坐我隔籬個男仔尋日同我示愛。
冇其他地方可以媲美屋企咁舒服㗎。
「耶穌」係佢肉身時嘅名，而「基督」就係佢嘅尊稱。
沙田第一城啲保安鎖車速度係全地球最快。
佢脾氣咁差，邊個頂得佢順？
佢有好嚴重嘅左眼外斜視，隻眼左邊幾乎冇眼白咁滯。
佢下午茶通常會食奶油豬。
計我睇利記今晚一定輸波！
我細個嗰陣好鐘意打羽毛球。
買旅遊保險可以避免意外損失。
唔好壓抑自己嘅感情。
佢只係個黃毛丫頭啫，唔使咁惡嘅。
你識唔識粵文打字啊？
呢條褲好似略短咗啲。
佢設計嘅珠寶得到大眾嘅青睞。
你都唔似佢咁好人嘅。
前排換咗個24吋mon，睇得舒服好多。
把刀咁鈍，點切肉呀？
呢套戲本身唔係話好好睇，但係佢啲演員就好吸引。
冚多張被啦，翻風啊。
係我殺咗你大佬，你搞我好喇，禍不及妻兒，唔好搞我屋企人。
我原籍係廣東省中山縣。
佢一個人負擔成頭家，好吃力㗎！
我哋不如分頭行事：你哋去買禮物，我哋就去攞生日蛋糕。
你噉講係安慰我㗎啫。
佢俾男朋友飛咗，而家好唔開心啊。
佢同佢秘書嘅姦情瞞唔住老婆。
你依家喺求學階段，唔好談戀愛。
依啲貨物經海路嚟香港。
隻橙碌咗去張凳下便。
同時處理咁多壇嘢，你一個人掂唔掂㗎？
呢間學校實行小組教學，因材施教，提高咗學生嘅學習興趣。
我哋登到上山之後就會睇到好靚嘅日落㗎喇！
我啱啱執完自己份CV先交㗎。
我睇返我事後回憶寫出嚟嘅分場，同主線有關嘅，加埋應該唔到40分鐘。
我唔係好明呢句講乜嘢。
如果把鉸剪鈍咗，我可以用磨刀棒磨返好佢。
佢想開創屬於自己嘅事業。
做咗成個月，終於搞掂份計劃書，飲得杯落喇！
呢首歌今個星期上榜。
佢將個故仔描述得好生動。
大多數同學畢業後投身社會，成為上班一族。
深港通於2016年正式開通。
豬肉唔可以生食，入面好多寄生蟲。
嗰陣你諗咁耐都唔去買，依家想買結果又賣晒，真係「落筆打三更」，唔得當機立斷。
佢講嘢前後矛盾，破綻百出。
小學嗰時啲老師成日送文具套裝。
呢對鞋唔太大又唔太細，著落去啱啱好。
我食太油或者太甜嘅嘢會反胃。
乜你老公啲底褲黃黚黚嘅？
政府決定要開發天然資源。
著鞋唔著襪，老土兼核突。
家暴係唔可以容忍嘅。
我做事就不嬲好公正嘅，唔會偏幫任何人。
山上面有個涼亭俾行山人士休息嘅。
戴咗助聽器就聽得好清楚。
而家愈嚟愈少人用存摺架喇，好多人都會直接上網睇返自己嘅户口紀錄。
當大家都唔尊重法律嘅時候，隨之而來嘅就係成個法律制度嘅崩壞。
有人覺得老來得子係福氣，亦有人覺得咁大年紀未必有足夠精力將小朋友湊大。
幸福唔係必然嘅，我哋應該為我哋擁有嘅嘢而感恩。
你今日嘅打扮好難睇。
殺蟲水有毒㗎，噴嗰陣千祈要小心，噴完記得洗手。
年紀輕輕就對人生睇得咁通透，唔簡單。
我哋結婚唔會擺酒，婚禮一切從簡。
今晚演出嘅粵劇劇目係《白兔會》。
嗰個歌手有把好磁性嘅聲音。
啲酒吧好吵鬧，我唔太鍾意。
寧鳴而死，不默而生。
我喺馬拉松跑十kilo。
淨係摷同錫咋，冇做其他嘢。
我鐘意食粉麪多過飯。
醫生話我仲有十年命。
阿爸唔喺屋企，唔使講一定係落咗去買煙啦。
你嘅生活可能仲有好多其他嘢去做，但毛孩嘅世界就只有你。
呢條友好貪錢㗎，之前俾人發現佢偷公司錢。
為咗向公司謝罪，我願意辭職。
阿爸喺今次車禍度死裏逃生，保住咗條命。
阿姑，你唔係買就咪掂啲嘢啦！
你識唔識串呢個字啊？
呢款手袋係今季最潮㗎。
佢一出世就剋死咗佢阿媽。
佢忍唔住痛哭流涕，沉浸喺痛苦之中。
韓國嘅人蔘雞湯好出名。
你枝鉛芯筆喺我度喎。
碼頭嗰邊有好多拆船工人。
公權力應該受到制約。
我啱啱撞到我上莊，原來佢畢咗業喺大學做緊嘢。
赤鱲角新香港國際機場喺一九九八年正式啓用。
好心你哋唔好成日淨係識睇八卦雜誌啦，冇啲內涵！
而家先去搭車嘅話，啲時間會好抆。
化療之後，腫瘤明顯萎縮咗。
部機好靚喎，喺邊度買㗎?
總統積極組閣，日前公佈部份人選。
佢係竹升妹，唔識講廣東話。
我阿媽堅持日日都要掃地同拖地。
肉類含有豐富蛋白質。
儘管我冇咩錢，但我都會幫你。
場波去到加時嗰陣，個前鋒突破層層重防，衝入禁區，真係千鈞一髮嘅一刻。
人力車係以前先會用嘅交通工具。
佢又畀屋企人禁足，冇得出街玩。
因為佢遲交功課，所以被老師罰抄十次課文。
香港法例規定嘅最低工資，最初只係每小時廿八蚊。
有朋友嚟香港，唯一點名要食就係雲吞麪。
呢沓紙我愛嚟做算草㗎。
受到火山爆發影響，部份國際航班改為喺另一個機場降落。
發生咗啲咁唔愉快嘅事，大家都好棘，我明㗎。
邊度有啊？你眼花啫。
佢連自己阿爸都殺，冇性㗎。
我等到今朝先收到通知。
佢為咗報恩，買咗間屋送俾佢。
伙記！唔該一嚿水叉燒！
你咁好文采，有冇考慮過做作家？
跟餐可以免費加一杯熱飲。
撲滅罪行，警方絕不手軟。
掉垃圾之前記得打纈。
乜你份人咁柯箇㗎？成日投訴呢樣唔得，嗰樣唔好。
讀完IT出到嚟都唔一定做IT狗嘅。
嗰個將軍嘅戰績好彪炳。
Bill Gates同Warren Buffett成日一齊打橋牌。
民主黨發起市民網上聯署要求立法會主席下台。
我好欽佩佢嘅大公無私
佢同第二個女人有來往。
明明係老細做錯嘢，點解要入我數呀？
啲水浸過食材，煲十分鐘就食得。
走囉，再唔走就冇車喇。
我係呢個比賽嘅評審。
呢套係動作片，仲有好多驚人嘅特技𠻹。
唔好同陌生人講嘢，小心壞人。
有極端組織承認發動今次恐怖襲擊。
當局喺八日內將遺體火化，家屬無從追查死因。
佢好爽快咁應承咗我。
呢幾日啲天氣熱到冇譜。
你聞唔聞到啲異味啊？
佢連過幾個人然後射波。
我以為佢未結婚，殊不知佢連仔都生埋㗎嗱？
你成日打尖咁冇公德㗎。
呢個字個音你讀錯喎。
佢喺琴晚嗰個節目度扮成龍。
清明嗰陣我哋會摺啲紙元寶去燒。
隻狗見到我哋嗰陣，好開心噉喺度擺尾。
政府舊年就呢個議題成立專責委員會。
我唔出聲唔代表你可以當我冇到。
我哋萬萬估唔到佢會咁做。
呢對鞋嘅質地比較粗糙，夏天著會舒服啲。
今鋪政府仆街囉，四圍屋邨都驗到鉛水。
近排有冇咩甜故好睇啊？
機會難逢，你最好快啲決定，唔好遲疑。
佢成日姣佢老細，咪升職升得快囉！
如果我請你，你幾時可以上工啊？
呢間舖頭賣枕頭、牀單、被褥諸如此類嘅嘢。
退休之後去一個生活指數低啲地方生活好啲。
你使唔使講得咁應啊？我都知自己事……
我哋去新界釣魚，點知落大雨，乜嘢興致都冇晒！
今晚老細萬歲喎，你做咩唔嚟呀？
你唔好偷其他人張相做icon啦，用返自己相啦。
要等到九點先有得食，蚊都瞓啦！
疑犯向親人坦承一切。
細佬今次考全班倒數第三。
道歉咗你都唔會原諒佢㗎啦！
我想減走個啤酒肚，有咩計？
做咩唔聽指示行動啊？講！你係咪鬼？
唔同嘅價值觀喺同一個社會都可以共存。
展覽會嘅主題係環保。
感冒通常都係由病毒引起，食抗生素冇用㗎。
呢筆捐款會買藥物俾災民。
佢貪方便泊咗架車喺醫院門口，而家淨係食咗張牛肉乾咪算好彩囉。
木瓜好涼，你都係唔好食咁多喇。
星期六、日照常辦公。
西班牙伊雲士豬仔肉伴野菌天使麪
佢㨴兩㨴本書又冚返埋。
好多家長為咗俾啲仔女入名校而走後門。
佢哋嘅生意擴充得好犀利。相反，我哋嘅就蝕得好厲害。
失業率預期仲會上升。
屋企嘅經濟出現咗問題，所以我要暫時停學。
我哋唔可以排除呢個可能。
行少少路都嗌辛苦，咁擪嘅你。
唔好俾啲閒言閒語影響到自己。
你件恤衫條領摺埋咗。
佢啲戲咁屎，真係完全未夠班拎最佳男主角。
呢篇文章好冇組織，讀者都冇辦法掌握佢嘅脈絡。
啲走水貨嘅一日走幾水先夠皮。
呢間屋嘅業主決定唔再租畀你。
佢最鍾意嘅演員係宮崎葵。
呢位病人而家住喺B7病房。
呢排新確診個案屬無頭公案，源頭不明。
冇，睇吓我畀你啲嘢用晒未啫。
細個嗰時，我最鍾意打遊戲機。
消防員奮不顧身衝入火場救人。
明明係作者自己筆誤，老總硬係要講成手民之誤。
沉迷打機都可以好似吸毒咁斷唔到癮㗎！
我好細膽㗎，連過山車都唔敢玩㗎。
個衰女包淨係識得去wet。
我哥哥成日買嘢畀我。
路祭好多時會灑溪錢，用嚟收買現場嘅孤魂野鬼，希望佢地唔好搞事主。
死慳死抵，終於買到個袋喇！
呢幾日凍呀，瞓覺記得冚多張被呀！
我最拿手就係計數嘞。
佢哋有咁多籌碼喺手，要透過談判爭取返我哋嘅利益恐怕都唔係咁易。
嗰個留學生俾人呃錢，冇咗幾十萬。
收購呢間公司只不過係佢嘅一個煙幕。
我好敬佩我呢位朋友。
Call機而家都變文物喇。
公眾場所及工作間嘅禁煙措施
年滿十八歲先可以投票。
佢望住個天，若有所思。
當一個國家戰亂嗰陣硬係會造成好多當地嘅人民家破人亡、妻離子散。
推廣公平貿易嘅目的就係希望農民不再被人壓榨。
水貨係就係平啲，但冇保養，壞咗都唔知拎去邊度整。
失業人數佔勞動人口百分之七。
出名嘅動漫多數會有好多二創嘅圖
2014年，香港有接近30萬人領取綜援。
係噉意撩兩嘢就交貨？
我隻錶殼有條好大嘅花痕，要攞去維修中心做打磨。
嗰個無賴頭先想非禮我。
佢哋試咗五年都冇仔生，最後去醫生度檢查，先知原來個老婆不孕。
碌過咗，我好滾動呀！
幢大廈啲鋼筋露晒出嚟。
你學吓自己做啦！唔好成日麻煩人。
Cancer會唔會人傳人？
你做埋咁多衰嘢，你因住有報應啊！
你上年罰咗幾張牛肉乾話？哎，講呢啲。
佢宜家只可以食啲流質嘅食物。
喺有啲玩法入面，大鬼大過細鬼。
阿婆祇係可以執紙皮度日。
而家上網預訂酒店好方便。
你因咩事要坐花廳啊？
你可唔可以開大啲部冷氣啊？
佢認真起上嚟讀書，成績可以好好。
學校禁止老師體罰學生。
隻抽？你都癡線嘅，梗係圍毆㗎啦！
姣婆藍色嘅衫唔易着得好睇㗎噃。
《哈姆雷特》咪有一句好有名嘅台詞嘅？「可否、應否、然否，正正要深思。」咁樣譯你覺得點啊？
喺度買電器有保養，又可以簽咭。
你拍拍屁股就想走？冇咁簡單！
拉脱維亞嘅海景好靚。
呢嚿蛋糕乾噌噌，點食呀？
Plan嘢miss咗公眾假期，可能會蝕底甚至出事！
佢要去外國讀書，但佢唔捨得同屋企人分開。
佢調咗職，唔喺呢個部門做嘢嚹。
爸爸死咗之後，大哥就做咗一家之主。
佢成日糾纏住佢阿爸阿媽。
個客無端端上咗嚟公司，老細又開緊會，你頂住先啦！
細佬半夜先返嚟屋企。
我唔明點解佢畢業之後唔揾工，成日都無所事事。
我有一次遲左少少覆佢電話咋，嗰晚已經俾佢審犯咁問長問短喇。
飛機發出求救訊號之後就失去踪跡。
工廠北移之後，製造業開始式微。
佢係無數本書嘅出版人。
呢個演員真係唔錯，將呢個父親嘅角色演繹得非常真摯。
我估呢題嘅答案係A。
我奉勸你哋少惹事為妙。
佢白手興家，喺呢行打滾二十年，而家已經係業界嘅龍頭喇。
適逢今日係節日，條街人山人海。
佢嬲到當街冚咗佢一巴。
天呀，可唔可以幫我呀！
浴室一定要開氣窗通下風㗎！
女朋友話要分手，佢竟然一啲表示都冇。
呢間學校有一千個學生。
今晚先打得嗰三圈，唔夠皮呀！
聽講海外好多唐人嘅下一代都唔識講唐話喇。
吹奏雙簧管好難㗎，好容易走音。
佢講大話其實係有苦衷嘅。
唔使咁快戥我開心住，篇論文十劃都未有一撇，都唔知會唔會上到學術期刊。
一到星期一，又要返工，大家都好唔開心。
佢游水游到手瓜起腱。
側風越大，對飛機升降嘅潛在風險就越大。
我漏咗個銀包喺小巴度。
佢係個矯情嘅人，成日扮高尚。
我不便發表任何意見。
噚晚佢隊酒飲到啤啤俘，之後就斷咗片。
計計數都知冇得賺啦。
我每次上台講嘢，都一定要準備cue卡先得。
呢間士多係做街坊生意。
佢係全職湊仔婆嚟㗎。
工廠區啲空氣比較差。
發音唔準係學生嘅通病。
咁多年嚟，佢哋都好後悔一時衝動而分手，仲係好掛住對方，好想翻兜。
我呢排好黑仔，行路打倒褪，都係唔好投資住喇。
呢封信係用正式嘅文體嚟寫。
嗱，戴返個頭盔先，其實上面我所講嘅維根斯坦嘅理論呢，我係完全冇讀過㗎。錯咗唔好鬧我。
狗仔隊有時為咗影到相會無所不用其極。
佢份人好𠵇𠺫㗎，我行我素，唔鍾意跟大隊。
唓，咁小事，我都未驚過！
地震發生之後，大家都好同情班死傷者嘅家屬。
睇嚟伯母好likey我。
我考到棍波車牌，而家棍波同自動波都揸得。
話就話打折，但其實最後價錢同正價差唔多。
個客户服務主任解答咗我嘅疑難，我部電話冇事喇。
佢唔會為任何人而退讓。當然，佢嘅屋企人另計。
我有一個心願，就係人人都有三餐温飽。
想安享晚年就要多啲行善積德。
咁樣喺網上圍爐取暖冇意思架喎，聽嚟聽去都只係自己人嘅諗法。
你唔好自己一個人喺度鑽牛角尖啦，有咩就同人講下。
你唔好咁囉唆，我有分數啦！
感覺佢係一個好有教養嘅人
咪咁多手亂摸嘢啊，打爛咗要賠㗎。
做嘢之前一定要諗下後果。
有咩想要你照直同我講就得，唔使怕醜。
情人眼裏出西施，佢老婆喺佢心目中永遠都係大美人，幾十年都冇變。
你請個有偷嘢案底嘅人負責收錢，即係引狼入室啫。
今日咁翳悶，聽日一定落大雨。
佢為員工大派定心丸，承諾今年一定唔會裁員。
未做住，仲賣緊告白，唔使急。
呢個地方缺乏自然資源。
老闆讚我工作效率高。
而家警方通輯緊你，你出國避吓風頭啦！
我唔係鬧緊你喎，係你自己對號入座之嘛。
東華三院一眾總理每年喺上環文武廟舉行秋祭。
佢喺醫院瞓咗兩日就已經行得走得，好得好快。
好多學生只識死記書本，不求甚解，考完試之後就唔記得晒學過乜嘢。
佢入咗政府做Engine，而家逗緊七萬幾一個月。
呢單案疑點重重，唔係一時三刻可以破解。
我部電腦俾黑客入侵咗，點算好？
一次家暴令夫妻間產生隔閡。
呢份工好踢腳㗎，做到無時停。
佢嘅一生好曲折坎坷。
喂！周圍咁多人你轉身小心啲得唔得呀？嗰下無情力撞到個細路瞓低喇。
我要趕兩點架巴士返學，聽日先講。
清酒好飲定雙蒸好飲啊你覺得？
對一對錶，而家係八點十三分。
你搬去外國之前，我哋同你食餐飯餞行吖。
今次不容有失，一定要全力做好佢。
架小巴完全失控，撞咗入油站。
個售票網又死機喇，叫我點買飛啫？
啲蘋果喺樹上面跌咗落嚟。
龍翔道發生咗交通意外，途經嘅車輛都要慢駛。
不斷催促只會令人哋心情變差。
呢個演員嘅表現好專業。
睇你對熊貓眼，又打機啦尋晚。
邊度開街站接觸到最多街坊？問下啲區佬就最清楚。
基於疑點利益歸於被告，法官裁定被告罪名不成立。
天陰陰，帶定把遮傍身好噃。
九一一發生之後，好多人都帶埋鮮花去祭下啲死難者。
我哋公司自成立以來一直稱霸保險業。
最近好多人Facebook轉彩虹旗頭像，話時話我都好耐冇換頭像喇。
我琴日喺酒吧識咗個台妹。
要個叉雞飯走色唔該！
呢個係典型嘅山區地形，有懸崖，有山谷。
佢嫌呢間酒樓太多人食煙，所以好少嚟呢度飲茶。
阿仔今日食咗好多飯。
佢成日偷睇人哋啲信，想話捉到人痛腳。
鄉約組織係某啲鄉事委員會或者街坊會嘅前身。
佢經過內部調查之後已經復職。
退咗休嘅主席突然喺會議度出現，嚇親好多員工。
咪聽條友點紅點綠喇，問醫生好過啦！
今次我地處於下把位，同對家傾野預左蝕底俾佢。
我作為呢個牌子嘅用家，覺得佢哋嘅售後服務好唔妥。
拉筋可以提升肌肉嘅延展性及彈性。
你尋晚有冇睇月蝕呀？聽講係月全蝕嚟喎，個月亮會變紅色㗎。
你練琴練咗咁耐，不如出去行下啦。
當權者獨斷獨行，激起民憤。
呢件衫係100% 棉造嘅。
《月光光》係一首好出名嘅童謠。
防波堤係種喺海上面嘅建築。
記住大個咗唔好做壞人呀。
佢啲頭髮剪到齊葺葺！
政府擺明唔接受呢個方案。
轉軚媚共，仲要借朋友過橋表忠，認真嘔心。
你份報告嘅super係邊個？
你係噉送嘢食嚟，係咪想槽肥我啊？
大部份嘅小朋友都係三歲開始讀書。
個女車長好有仙氣啊！
呢個枕頭好柔軟，瞓落去好舒服。
嗰個人其實係魔術師嘅媒，一早夾定。
今日所有舖頭都閂晒門，乜春都買唔到。
希望今年風調雨順，冇乜天災。
皇馬用十億買咗C朗。
條人龍打晒蛇餅喎，都係第二日再嚟過啦。
今晚雨量將會增加，低窪地區嘅居民要小心。
我去日本旅行嗰陣竟然遇見佢。
放學去網吧打LOL。
佢做嘢做到斷六親，一個月都同唔到屋企人食一餐飯。
將啲錯字用塗改液塗咗佢！
朋友呢家嘢，盡在不言中啦。
佢真係勁鬼搞嘢嘅唧。
老年得子，算係有個慰藉。
電腦壞harddisk呀。
舖面太窄，坐得好唔舒服。
張卡唔好同啲鎖匙擺埋一齊啦，會消磁㗎。
呢一帶治安一向都幾好嘅。
今次旅程花費三萬蚊。
我住緊嗰棟樓做緊維修呀。
佢畀個賊捅咗一刀，血流如注，好有可能捱唔住。
我儲夠錢就會upgrade部電腦。
你唔同佢嘈，佢就唔會同你嘈㗎喇咩？
母親再三叮囑我哋要俾心機讀書。
高層揀今日嚟宣佈人事調動，唔通有咩玄機？
我終於摸到隻貓個頭。
慘喇，我份論文到而家仲未有咩思緒。
當時只不過係無心插柳，估唔到好評如潮。
佢哋已經到咗談婚論嫁嘅地步。
你唔好比我見到你！見鑊打鑊！
他在面對困難時，仍然保持著坦然的心態。
景色依舊，心境已經唔同。
唔係啩？信箱入面插住把刀？
無啦啦打人，你都神經嘅！
如果佢聽我講就唔會出現呢個問題。
今日陽光普照，最啱去行山。
你個email係咩？
新嗰套古裝劇勁多穿崩位，畀網民瘋狂恥笑。
做呢行要成日睇住個市，真係令人神經衰弱㗎。
音韻學係中文系學生必修嘅科目。
你哋兩姊弟嚟𠺢嘛，要相親相愛，唔可以打交㗎，知唔知呀？
雀仔企喺電線上面係唔會電親。
真相隨住佢嘅死已經石沉大海。
你齋噏有鬼用咩，要做先得𠿪。
佢救過你一命，你竟然要害佢，你真係一個忘恩負義嘅人。
呢件傢俬又美觀又實用。
你個死白痴，你個腦裝屎嘎？
個颱風就嚟打到嚟佢都仲出街，真係唔知個死字點寫！
而家好多國家都好鼓勵學生學第二語言。
今次呢個展覽一連十日開放。
佢唱歌唱到七情上面。
我哋開多咗兩間舖去拓展業務。
係噉咋？易過借火啦。
佢睇中嗰隻手錶太貴喇，唯有退而求其次，買第二款。
我唔鍾意 花哩花碌嘅衫，淨係著素色嘅衫。
我細個嗰陣，一毫可以買一粒糖。
你拎實啊，我放手㗎喇。
阿明出咗名係大話精，阿美居然鈍到連佢都信。
佢同父母嘅關係破裂，十年冇講過嘢。
成公司同事都知你將條後備匙擺咗去台面嗰架LEGO車嗰度，你唔驚俾人爆格㗎咩？
我行過佢眼尾都唔睄吓我，點會鍾意我吖？
有三枱客等住落柯打。
你今日死咕咕咁嘅樣，尋晚唔夠訓？
我爺爺好頑固，唔肯聽人講。
原來係佢喺度煽風點火，唔怪之得我有咁多是非啦！
尋日食完辣嘢，屎眼好痛。
我用爺爺嘅名義捐咗一百萬俾呢間大學。
我哋通常會一邊食晚飯，一邊睇電視。
學校嘅禮堂裏面有一個好大嘅校徽。
佢哋雖然唔信教，但係係讀教會學校嘅，所以都識少少聖經。
魔鬼博聞強記、雄辯滔滔嘅印象躍然紙上。
你攞條橡筋箍住卷紙佢先唔會散開㗎。
佢好聰明，做親嘢都好快上手。
呢單嘢搞到阿頭威信盡失，佢今次認真濕滯喇。
佢藥煲嚟㗎，一年病幾十次⋯⋯
食滯咗個人唔係幾舒服。
嗰架車突然cut埋嚟，兩條線都畀佢閘停。
今個星期日學校有敲擊樂表演。
我哋應該從事實中得出結論。
擺啲錢喺銀行？唔好喇，都唔知會唔會畀人托水龍。
老師話我做得好，送咗個貼紙俾我呀！
只要我哋保持活到老學到老嘅心態，就可以持續有進步
貨物出門，概不退換。
識處世對事業好有幫助。
我哋衷心感謝各位善長人翁慷慨解囊。
幅牆紙淨色，睇落清清哋都幾好呃。
呢件事太唔尋常，你要保持戒心。
一般嚟講，經營卡啦OK場所應該要有許可證或牌照。
我屋企成班塞豆窿要養，點都要捱落去架啦！
火牛飆煙，快啲熄機！
我對呢個計劃有啲顧慮。
好難先至馴服到隻野馬。
佢哋聽到個消息之後都不禁喊起上嚟。
我成日都聽唔到鬧鐘，搞到起唔到身。
我哋決定快啲搞移民，免得留喺度夜長夢多。
他日我事業有成，我唔會唔記得你哋幫過我！
呢個電視遊戲節目除咗獎品之外，仲大派獎金。
買紮鬱金香俾女朋友啦！
富麗堂皇嘅宮殿，只不過係搜刮民脂民膏嚟到起成。
媽媽整嘅餃子真係好食啊！
一連串嘅實驗證實咗呢隻藥係有幫狗催情嘅效果。
記得拎走啲個人物品。
尋晚我哋成班朋友去咗嗰個樹林度玩試膽，阿明佢扮鬼嚇到阿松瀨咗尿。
佢對落仲有兩個細佬。
留多一個鐘我就走㗎喇。
海市蜃樓喺沙漠最常見。
好多騙徒掛住佢嘅招牌，自稱係佢學生，消費佢個名。
人與人嘅關係，合則來，不合則去，唔使強求嘅。
去年出生嘅嬰兒不足三千。
明明練咗好耐，偏偏最後表現大打折扣。
俾水淋濕咗嘅電路板已經損壞咗，唔好再用喇！
啲貨俾人搶晒，今次真係血本無歸嘍。
班行家仲摸緊呢間新網媒究竟咩底。
如果你休息唔夠，病菌就好易入侵身體。
蛇皮袋咁嘅款都要成萬蚊？
今日回南，咩衫都唔乾。
呢間餅店已經開業近三十年，係名副其實嘅舊招牌。
街度攞㗎，唔使錢嘅。
我要企上張凳仔先夠高放個喼上衣櫃頂。
如果我父母患癌，我就算窮盡家財都會醫好佢哋。
佳人紅粉緋緋，面帶幾分淺笑。
我今個學期修咗18個學分。
個驗孕結果錯㗎，今次係詐糊嚟。
成功就係努力嘅果子。
啲師奶劇成日都炒冷飯，同一條橋改下個班底就當新劇！
我哋今晚食梅菜蒸豬肉。
透過例子，老師解釋呢個詞語嘅用法。
唔同顏色嘅回收桶愛嚟收集唔同物料。
消息人士稱，股市將會出現輕微波動。
換個包裝會唔會入屋啲呢？
佢喺條巷仔嗰度被人圍堵。
呢份工咁筍，俾我就𦧲飯應喇。
間房罨住成年咁耐唔開門就梗係臭喇。
我一早就話咗你聽喇！
政府相當短視，忽略咗派六千蚊背後嘅問題。
畀親戚撞到我一個人喺吉野家食飯，堅係老尷。
春天嘅朝頭早好多時都有霧。
呢份禮物仔，小小意思，當係我報答返你。
「嗰個人乜都一板一眼，好似係強迫症！」「可能只係強迫型性格啫。」
今年嘅收成都算唔錯㗎喇！
議員強調會投反對票，最後一刻唔會轉軚甩底。
你唔用阿媽發明嘅秘方，又點會整到好食嘅豉油雞翼呢？
個女仔對你嗒晒糖，仲唔快啲上？
我對住個表逐項逐項睇。
嘩你睇下嗰邊嗰個女人，有前有後仲要有樣。
聽朝先陪你飲茶啦，好冇？
點樣揾返del咗嘅相？
佢嘅所作所為令人咋舌。
轉NICAM要撳邊個掣？
佢五十歲都仲係獨身。
做乜將啲布攤晒喺度？
你對住個cam講啦。
經過我哋努力遊説，佢終於答應咗。
我做唔晒份卷，最後嗰幾條MC全部撞答案。
政府下令將所有非法移民遞解出境。
做人最緊要有自信、有骨氣，做咩都唔好俾人睇死。
而家好多犯罪集團經常利用白手套幫佢哋洗錢。
我哋喺酒店大門等吖。
「花城」係廣州嘅別稱。
呢位歌星喺佢出道卅年嘅紀念演唱會上，一身銀光閃閃。
你成日隻腳噉痛法，使唔使check吓尿酸？
我收到貼士，話呢隻股升硬。
我今晚可以做你飯腳㗎。
佢份人硬崩崩，你好難説服到佢㗎喇。
件蛋撻新鮮出爐㗎，小心辣親呀！
我啱啱先温完書，不如你考吓我仲記唔記得吖？
好多人為咗張綠卡同美國人假結婚。
個別業主可以列席委員會會議。
北京奧運有五隻吉祥物。
佢話去日本開會，其實係同情婦幽會。
呢張淺啡色梳化跟埋一張同色茶几，又靚又夠曬實用。
我識咗佢十幾年喇，我地係生意上嘅好搭檔嚟。
警察揾咗個逃犯十幾年都仲未揾到佢。
佢諗佢老公重係愛自己嘅，但係其實佢欺騙緊自己。
受感染人士會被隔離一個星期。
我哋會去烏溪沙青年新村宿營。
條街啲咪錶全部壞晒，擺明陰人啫！
你份人真係好父權囉！
我後生嗰陣成日約朋友一齊打波，喺呢個籃球場都留低過幾條腳毛。
呢套西裝啲顏色好深沉。
取笑人係好幼稚嘅行為。
唔該你企歪啦，妹仔大過主人家。
你咁多人出晒嚟捕佢，好容易打草驚蛇個喎。
颱風臨近，本港受到不穩定天氣影響。
忽然間行雷嚇到我成個扎起。
呢款手機係最新產品。
佢一心煩就會踱嚟踱去。
放中午飯之後你哋通常蛇去邊？
敵人都未嚟，佢哋就自亂陣腳。
我哋面前有一個好大嘅難題要解決。
佢嘅住處係喺市中心。
買樓要裝修、搬屋、置家私，好多雜費要使。
我聽歌聽得好雜，流行歌又聽吓，古典樂又聽吓。
佢等咗半年，終於揾到工，今晚肥仔喇。
好多人都覺得瓢蟲好得意。
佢嘅past paper好齊。
你咪成日攤響屋企一噼泥咁啦。
定啲嚟，唔使咁怯喎。
佢見股市升就有風駛盡𢃇，買咗勁多。
佢正一花心蘿蔔嚟，呢頭話淨係愛我一個，轉頭又眼碌碌咁望住隔籬條女。
我星期一至六都要返工㗎。
唔好睇佢成日笑騎騎啊，其實佢好腹黑㗎。
呢位名媛樣靚身材正，幾受歡迎㗎。
踢中嚿石頭，反甲痛到黐線。
呢份工我唔係咁鐘意，不過當係騎牛揾馬，做住先啦。
你個廢拉柴連曱甴都驚？無鬼用！
你幫佢 打飛機打得咁大力，梗係死機啦。
呢度好安全，就算打風都唔駛驚。
咩人都可以參加呢個活動㗎。
呢條街有好多賣波鞋嘅舖頭。
尋晚一共有四十人因為煲蠟而受傷求醫。
提醒返大家，戲院入面唔可以食嘢、飲嘢。
我氹氹𡃈圍住間學校行咗幾個圈先揾到個入口。
每個人總會有啲缺點，呢個世界係冇白馬王子㗎！
我第一份工做admin。
佢又遲到喇！我而家好嬲！
嗰個男人成個女人型。
佢有條三寸不爛之舌，嗌交一定贏。
佢哋兩個一高一矮，對照起嚟，差異特別明顯。
啲茶太濃嚹，加啲水沖淡啲先飲啦。
月尾冇錢，又要捱罐頭。
你哋可唔可以靜啲等我講嘢呀？
3號球員俾球證用紅牌趕出場。
喂大佬你係戥豬石嚟咋，你當正自己係主角呀？
細路仔成日以為有怪物匿響衣櫃。
我哋已經收到你嘅訂單，好快會有專人同你跟進。
遊客區入邊有唔少小販響度兜攬生意。
與其傾電車存廢問題，不如廢咗條高鐵先啦。
香港有好多污水處理廠。
我自細都係阿爺俾錢我供書教學嘅。
警察喺佢嘅住所搜出大量毒品。
佢份人好鬼勞氣，三句唔埋兩句就鬧人。
呢期好多功課要交，我晚晚都要趕工。
佢嘅心情已經平復咗好多喇。
呢批二手貨我唔逐件睇喇，總之唔理好壞連毛監屎同你收晒佢，二萬蚊，有無問題？
頭先地鐵度有個阿叔成程響度嗶哩叭啦。
我家姐尋日中咗木馬。
呢個課程內容豐富，涵蓋個人理財以至現金管理。
你哋幾個咪霸喺度，唔使唱啦。
喂，咪亂打呀！佢成手索子，你唔小心就會出沖㗎嚹。
羅太喺花園種植咗幾十種花。
我唔識你㗎喎，你乜水？
利申先，我唔係黨員亦無投過票俾嗰個黨，但係我今次撐佢哋。
即使佢跛腳都坐輪椅去遊行。
去大排檔食嘢著街坊裝得喇。
我篇三萬字嘅文終於都大功告成喇！
行政會議非官守議員召集人
計算一下今個月公司賺咗幾多錢。
你揾我嗰時我喺度食緊晚飯。
香港嘅智庫對政府決策嘅影響力依然有限。
架船個機房着火，好彩及時救熄咋。
明明噚日話請我食tea，而家又反口，乜你咁賴貓㗎。
我二五八叫三飛都唔夠佢嚟。
呢啲所謂名畫全部都係贗品，根本一個崩都唔值。
係時候處理一路積存仲未完成嘅工作喇。
霎時間，我邊度揾咁多錢借俾你啊？
我今日游咗三十個塘。
你應該盡力做好你嘅本分。
「你係咪香港人呀？」「係呀。」
呢首樂曲澎拜激昂，難怪大家聽完都企起身拍手。
楊生升咗職之後就淨係識得搞風搞雨。
啲口罩嘅質素咁差，邊度會有人買吖。
你霎時間要我畫畫？筆都冇支喎。無氈無扇，神仙都難變啦！
如有查詢，請致電熱線。
嗰度有幾架壞車喺度阻塞交通喎。
呢條法例所涵蓋嘅範疇好廣。
老闆揾你啊，你仲咁得閒喺度打牙骹呀？
置地廣場可以直通中環站。
要咁多張信用卡做咩啊？唔使啦。
佢同佢班同事成日傾偈，好多話題㗎。
呢個係個驚天大發現嚟！
阿明佢咩事啊？個樣咁慌張嘅？
土瓜灣馬頭圍道死人冧樓，唔經唔覺都幾年嘞。
從此佢哋就過住幸福快樂嘅生活。
野生靈芝嘅藥用價值好高，所以價錢好貴。
每年都有好多國際盛事喺香港舉辦。
好耐冇見，但係你根本咩都冇變到。
唔好睇少佢，佢來頭好勁㗎。
唔同嘅活動令到呢度好有節日色彩。
我哋朝頭夜晚都會出去散下步嘅。
等我示範一下個相機點用喇。
用個手踭一嘢錐落去。
唔係個個人都鍾意大隻佬。
咁喉急做乜？架巴士都未到。
彎曲嘅海岸線係香港地貌嘅特徵之一。
我打完波之後條腰好痛！
呢間燒腩舖啲例湯落得嗰些少豬骨，啲味仲淡過師姑尿。
我見到大家有好多錯誤觀念。
因為試卷內容外泄，所以今次考試會轉用後備試題。
我有一個好美滿嘅家庭。
火山爆發喇，快啲走！
佢既然已經變咗心，我留佢喺身邊都冇意思啦。
你哋少喺度一唱一和喇。你當我三歲細路咩？
為協助公眾起見，我哋就各項建議所提出嘅具體問題徵求回應。
不如嗌埋佢去飲茶喇。
佢被公認為全港最叻嘅廚師。
呢個男人放棄高薪厚職去做湊仔公。
佢激嬲咗女朋友，而家喺電話箍緊煲。
咁我哋條路行七十左右啦，佢仲閃我哋高燈，嫌我揸得慢，阻住佢。
俄羅斯好凍，旅行嘅時候小心凍親。
你太客氣喇，送咁多嘢俾我。
頭先佢倒瀉水，所以依家呢個樽係半空嘅。
佢雖然年紀輕輕，但係做事好穩重。
喺現場附近發現咗有血跡嘅衣物。
借住一萬蚊俾我救急先啦。
阿娟容貌嬌俏，脾氣亦好。
佢尋日行行吓街忽然心口痛到𨀤低咗。
南極洲係一個冰雪世界。
佢聽到不遠處傳嚟警笛聲，於是佢就走夾唔唞噉逃離現場。
佢嘅盤球技術可以削弱任何一個對手。呢個係我哋隊嘅一大優勢。
經理放病假，佢嘅職務暫時會由副經理代行。
佢份人比較寡言，所以冇乜朋友。
四人家庭嘅開銷好大。
今日風浪好大，唔適宜出海。
「十」字係一橫跟住一直。
你唔記得找錢俾我喎。
巴士唔係貨車，太大件嘅嘢唔上得車。
做文學分析一定要引用原文。
右腳好返冇耐，話咁快又傷咗，又要提早收咧。
是但啦，橫死掂死，求求其其考完個文憑試咪算囉！
佢好躁㗎，琴晚又同人嗌交喇。
唔好淨係掛住讀書啦，你都要顧下其他嘢㗎。
你哋班人冇啲紀律，點做紀律部隊啊？
喺公園見到有對小情侶喺度打茄輪，個女嘅好似好索。
消防員搜索咗幾個山頭都唔見個失蹤者。
我已經將依份工作交託咗俾李先生。
呢兩本詞典嘅分別喺邊呢？
佢M到，唔好激佢呀。
白話文比文言文易明白好多。
阿強贏咗第一個回合，不禁沾沾自喜。
你放鬆啲個病自自然然會好㗎喇。
我做咗份功課，但係唔記得咗帶。
聽晚一於去食好嘢啦。
你以為佢咁蠢咩？佢先唔蠢啊！
英國下議院嘅議席係根據人口分佈。
我鍾意咗我初戀十年，一直念念不忘。
你真係吖，跟官咁耐都唔知官姓乜，我鍾意食飯㗎嘛。
佢息影之後移咗民去加拿大。
你快啲温書啦，考試就快到喇。
唔同嘅字母表示唔同嘅類別。
喂呢隻洗潔精好使得喎。
開空頭支票隨時犯法㗎。
颱風喺凌晨一點掠過本港。
我哋公司飯堂啲嘢好難食。
尖沙咀嘅主要道路實行咗封路措施。
請允許在下向皇上奉上我哋嘅地方特產。
佢一唔開心就暴飲暴食。
唔喇，我夜晚飲有咖啡因嘅嘢會瞓唔着。
申請呢份工要考口試同筆試。
重要嘅政治人物好多時都會請啲替身嚟防畀人暗殺。
你咪諗住又出古惑呀！
呢套戲係咪適合細路仔睇㗎？
街上面有街站幫市民登記做選民。
當局調查後，發現食品原材料受污染，導致食客食物中毒。
佢會到香港作短暫嘅訪問。
人哋軍隊有咁多兵器，赤手空拳點打得低佢哋喎？
我哋學校辯論隊爆冷贏咗啝！
佢真係好charm！
叫你啲手下唔好咁衝動呀。
嗰間黑店嚟㗎，上次阿媽去買滑鼠，俾佢哋鋸咗一千蚊。
我哋坐咗喺張梳化上面。
佢兩個爭生意，兄弟都冇情講。
我好著緊個女嘅生日會。
你做完功課就可以去樓下大堂玩嘞。
佢拉頭纜開發呢個區域。
《東陽報》啱啱推出嗰陣，用割喉戰頂爛市，只係賣兩蚊，搞到其他對手要陪佢減價，甚至要送利是。
佢屋企個鋅盤好污糟。
喂啊，你唔好再捻我！
啲士兵連日抵禦敵人嘅攻擊。
二次大戰期間，烽煙四起。
依家三更半夜，梗係一個人都冇啦！
佢成日掛住we we wet wet，荒廢學業，搞到俾人踢出校。
之前疫情嘅時候，所有藥房嘅口罩都缺貨。
以後唔准你再踏入我哋家門一步！
佢熟練咁用手指將兩條線交織起。
呢包米嘅重量係十公斤。
你琴晚有冇瞓覺啊？個樣好殘喎。
呢封匿名信冇下款嘅？
我知我有時比較多口水，唔係個個都想聽我講。
佢嘅英勇行為值得讚揚。
我哋相處嘅時間總係好短促。
佢啲衫好多唔同花樣。
永別喇！雖然你唔喺度，但係我會一直記住我哋之間開心嘅回憶！
大城市裏面嘅大學生比比皆是，揾工做唔易㗎！
你想白食呀？食嘢唔俾錢！
佢年紀太大，幫唔到手嚹，俾啲退休金打發佢走啦。
佢追求一種自由自在嘅生活。
今日年三十，大家早放啦！
佢哋之間嘅筆戰最後不了了之。
政府呼籲市民齊心合力預防蚊患。
佢啲關節開始僵化，活動有難度。
呢單嘢你一定要金睛火眼幫我睇住。
高手雲集，又有一番龍爭虎鬥。
你唔駛即刻扠開個話題喎。
我對於呢個問題有啲保留。
呢個海嘅水位急劇下降。
為咗趕起呢份計劃書，我哋已經連續踩咗十幾個鐘冇抖過。
小器鬼，佢都話賠返錢喇！仲計較啲咩呀？
我覺得紅白藍係香港庶民文化嘅象徵。
請小心保管你嘅財物。
咪春問啊！我乜都唔春知、唔春識啊！
佢喺銀行度亂槍掃射。
呢個course幾啱你喎。
面對暴力，抵抗係必須嘅。
就算佢得罪過你，你都唔使打得咁狼死架！
你個細路仔今年讀幾年班？
連續做咗十個鐘，終於甩難喇！
你自己做錯嘢仲要累到人，搞錯！
佢家境富裕，出入有司機接送。
兩公婆嗌霎吓好閒啫。
牀上面嘅衫係邊個㗎？
個風吹爛晒佢屋企啲窗，佢而家暫時住喺臨時庇護中心。
太陽能電筒呢個發明幾有創意。
今晚個場面真係好盛大，我都未試過一晚見咁多名人！
我買咗個大蛋糕慶賀亞爺七十大壽。
如果你女朋友俾人鹹濕，你會點做？
如果呢，我呢，即係呢，而家又覺得呢，唔係好想去，你唔會怪我㗎嗬？
送你去機場啫，輕而易舉啦！
阿爾及利亞、利比亞同埃及都係北非嘅國家。
架跑車晌彎位失控，轉咗三個白鴿轉，最後撞咗埋去防護欄。
我唔想嘈醒屋企人，所以輕輕拉埋道閘。
我哋會記低今日開會討論過嘅嘢。
佢讀多兩年預科就考大學。
你中咗六合彩都唔使咁張揚架！
我父母好開通，我唔一定要同香港人結婚嘅。
呢個問題困擾咗我好耐。
你要應承我照顧我一生一世。
我埋單嘅時候先發覺冇帶銀包。
佢啱啱喺鄉下搬出嚟城市住，係老土啲㗎喇。
呢個練習有五十條題目。
好男人真係買少見少啊。
睇見佢個衰樣，真係想一拳封埋去！
佢係呢度地頭蟲，應該唔會點你行條錯嘅路。
一個行政機關都好需要有好高嘅透明度。
我順帶提下你哋，聽日係公眾假期。
有危險嗰時，記得要呼叫求助。
兩隊足球隊嘅球迷發生衝突。
填詞好少用到生僻嘅詞語。
佢讚你都係想奉承你啫。
工程預計會喺三月完成。
佢唔只教好學生，仲關心佢哋嘅心理健康，真係一個盡忠職守嘅老師。
正所謂豬扒都係肉，好過去自瀆。
女大女世界，個女越大越唔黐家有咩咁出奇喎。
呢班人成日喺街對啲阿婆呃呃氹氹，唔少人俾佢哋昆咗錢。
末任港督彭定康好鍾意食蛋撻。
和昌大押係一幢廣式騎樓建築。
大家做咗咁多年兄弟，明㗎喇。呢啲嘢，在心中啦！
佢哋夾埋隊冧咗個同事。
香港啲書店好多時都冇架擠奇幻書，將佢哋擺晒喺科幻度。
將來嘅嘢話唔埋㗎，梗係要早作準備啦。
佢同政府打官司敗訴，要俾三百萬堂費。
佢借咗我錢之後就銷聲匿跡。
頭先大佬話傾唔掂數，叫我哋快啲疊馬。
我做得好地地，你就䟕隻腳落嚟搞亂檔！
你呢個對手真係令我熱血沸騰呀！
我哋而家雖然係蝕緊錢，但係長遠嚟計我哋一定會賺錢嘅。
所有學生喺五點後必須離開學校。
日前特首訪問華盛頓。
我由細到大都鍾意睇美少女戰士。
政府官員每日都處理好多唔同嘅政務。
你喺廚房盞阻手阻腳㗎咋。出返去啦。
每個月第一個星期六都有例會。
我覺得呢個人相當有嫌疑。
佢上上下堂肚痛，但係阿Sir唔俾佢去廁所。
你想像吓二十年後嘅你會係點。
四十歲嘅處男真係失敗。
佢哋喺你屋企白食白住，你唔嬲嘅咩？
成分卷一個剔號都冇，你上堂究竟有冇留心聽書㗎？
下星期要交成五份功課，攞命！
今日係國際足球比賽開賽嘅日子。
去咗邊度happy呀？
我每個月要還三千蚊俾佢。
落長命斜要小心啲揸車。
呢場政治風波都幾難平息。
六月下旬就會公佈結果。
芒果班戟又平又好食，不過啲忌廉勁肥。
劉老師上堂講嘢好生動，個個都好專心聽書。
鹼水粽通常會同砂糖或者糖漿一齊食。
我聽到佢把聲都無名火起。
你成日係噉意做功課，信唔信先生罰你吖嗱！
佢嘅手勢拍得住佢師傅㗎。
我哋冇需要將貨幣貶值。
佢中咗六合彩三獎，開心到嗌出嚟。
旺角淪陷咗啦，你上次行街冇畀喼轆過係幾多年前呀？
阿松佢日日淨係匿喺屋企睇萌娘唔做運動，依家搞到有水桶腰。
佢有心臟病，而家排緊期做手術。
示威者嘅聲浪掩蓋咗佢哋嘅對話。
獨裁者殺人如麻，遺臭萬年。
與其遲到，不如射波啦。
我噚日整親隻腳，所以今日行唔到。
雖然條路好難行，但係我哋最後都安然無恙到達目的地。
緣份係整定嘅，唔可以強求㗎！
荃灣有檔魚蛋好好食。
頭先咁細聲講嘢你都聽到，你真係順風耳嚟㗎喎！
每個人都有佢特有嘅習慣。
我冇admin權限所以做唔到。
政府啱先舉行咗祭祀國殤典禮，向為國捐軀嘅士兵致上哀悼嘅思念。
佢對美食一啲抵抗力都冇。
工人發現高台存在安全隱患，所以加設咗圍欄。
香港大學喺1911年成立。
好政治正確噉講，就梗係話男女平等啦，但去到現實生活，咪又係要求返有紳士風度。
小明受到周遭同學嘅啓發，都開始努力讀書。
佢係專門研究歷史嘅。
吸塵機仲嘈過飛機起飛嗰下。
呢隻猩猩可以倒立行路。
因為張太受到家暴，佢嘅朋友都規勸佢盡快離婚。
一切法嘅實相就係空。
公司嘅高層而家開緊會。
佢哋兩公婆好恩愛㗎，間中耍吓花槍啫。
佢琴日倒瀉咗杯奶茶，印到我件衫周圍都係漬。
向前一直行，見到條路叉開咗嗰度轉右。
佢係一個樂天嘅人，冇咩嘢可以令佢傷心。
今年龍舟比賽將會設友誼賽。
我屋企好傳統，大時大節 一定要成家人一齊食飯。
我哋要食快少少呀，間舖就嚟打烊。
微軟喺2018年將一個資料中心沉到海底運行。
香港同東京有一個鐘頭嘅時差，請各位將手錶較快一個鐘。
佢鍾意有啲肉地嘅女仔。
希望大家可以雪中送炭，踴躍捐輸，幫助今次受災嘅居民。
食埋啲噉嘅垃圾食物唔健康㗎！
佢琴日同人打大交嚟，搞到周身都係傷。
我入去個倉度拎啲嘢。
地鐵車廂內嚴禁吸煙。
呢間餐廳因為食物唔新鮮而收到好多劣評。
你啲噉嘅格叫人點頂得順啊？
噫！我唔中意用夜冷貨。
終於落到山腳，坐低休息下先。
秘書嘅身分曝光──原來佢係對手公司派嚟嘅商業間諜。
我地策略係留前鬥後，一開始唔洗急。
我吊砂煲吊咗成年啦。
公司冇利潤，老闆要貼錢出糧俾我哋。
自從佢俾人鬧過好多次之後已經收斂咗好多喇！
警權過大或使用不當武力嘅地方實在太多，罄竹難書。
佢辭咗份工，自己做生意。
Vera教我econ就好喇。
其實海豚嘅智力都好高。
阿松佢乜嘢數學都唔識就走去學人讀物理，結果炒曬。
我見到地下有條鎖匙，跟住要點做？
喺太平山上，你可以睇到維多利亞港嘅全貌。
Download咗個程式先用到。
食完藥之後，成個人温温燉。
雖然我好想幫你，但係我真係無能為力。
佢密底算盤嚟，幾毫子都會同我計。
結婚係想老咗有個依靠。
我今日心情靚，呢餐我請啦。
我尊重你最終嘅決定。
我呢份工日日返十二個鐘，好惡頂。
佢日日早餐都會食一個腸仔包。
政府批准發展商興建大型屋邨。
老師痛斥學生吸煙嘅行為。
佢今年投資股票獲利唔少。
今次冧市好多股民輸晒成副身家。
張form漏咗幅相，而家補交返。
戲中有唔少超有共鳴嘅對白，好多人睇完呢套愛情電影嘅comment都係「喊到傻咗！」。
佢有好重嘅法國口音。
呢度離地鐵站好近，行幾分鐘就到。
你一個人搬出去住，使費好大㗎。
A到Z總共有幾多個字母？
今次真係加得好離譜。不過話雖如此，我都係會幫襯。
包糖而家比原價賣平咗一半喇。
好多人都用手指公撳電話。
好多人都身在福中不知福，其實喺冇戰爭嘅地方成長已經好幸運。
你唔好信佢，佢最鍾意老吹。
除咗前鋒，你仲有冇打開咩嘢位置？
校服都未除教我做嘢？我食鹽多過你食米呀！
返到屋企俾電話我啊。
呢套劇集劃為PG家長指引節目。
佢啲皮膚白雪雪，一啲都唔似係本地人。
啲阿伯響街放飛劍，好核突。
我只係求你聽聽話話啫！
佢帶晒架生，恐怕係抱住敵意而嚟。
佢殺我老豆，我要血洗佢全家！
佢中三陸運會攞咗個金牌就得戚到而家。
我平時落西通常都係先瞄白波中間，但到出cue時就打白波側邊。
老細份人好易話為㗎啫，唔使怕佢。
揾個簪玉簪埋呢兩條線佢，唔好銲實。
佢乜都唔識，就喺度隨口噏當秘笈。
難得我哋幾個咁啱傾，真係酒逢知己千杯少，今晚一於不醉無歸！
作為酬勞，公司送咗間大屋俾佢。
呢次火警導致人命傷亡。
人家講得咁白，你都仲唔明解嘅。
我嘅心情真係好矛盾啊，究竟同唔同佢分手好呢？
憑藉傲人嘅歌喉，佢成為咗網絡紅星。
人地傾緊重要嘢，咪走嚟搭嘴啦！
佢哋結咗婚之後就會搬入新買嘅愛巢。
珍惜同你愛嘅人度過嘅每一個時刻。
呢度嘅人生活好他條，冇香港人咁緊張。
乜都假，裝多啲水先。
細劇團冇咁多錢落廣告，人人都要孭飛，用自己嘅關係網幫手宣傳。
我最鍾意嘅卡通角色係叮噹。
要打就打，廢話少講！
呢件事令到大家都好唔開心。
祝兩位新人珠聯璧合、佳偶天成！
即係你想去咪去囉，係咪先？
我睇部劇睇到勁肉緊，我停唔到呀！
到咗星期四，我開始倒數仲有幾耐先放假。
你篇文好似條紮腳布噉，又長又臭。
一個唔好彩佢出事，係咪你賠返條命畀我啊？
出面咁大雨，你想去邊？
你大條道理𠺢嘛，唔使怕。
呢棟唐樓冇裝CCTV。
其實你最好就唔好覆佢。
我鐘意食叉燒餐包多過叉燒包。
阿松佢考咗次第一就喺度扮嗮嘢咁。
阿姨專誠喺加拿大返嚟參加我嘅畢業禮。
做夜更嗰個醫生好靚仔。
香港嘅中學通常九月一號開學。
上年嗰個心理嘅考驗呢，係畀你強大嘅。
佢失過咁多次戀，對愛情麻木晒。
災區缺水缺糧，啲災民唯有靠樹皮充飢。
唔好咁手多去理人哋啲嘢。
雞項啲肉係好食啲嘅。
郭德綱係大陸比較出名嘅相聲演員。
好多中式點心都要用到澄麪。
弊！無睇火，煎緊條魚燶晒！
我聽講話佢生咗對孖仔。
佢每朝都例牌買杯熱奶茶。
我間屋七國咁亂啊，你地最好唔好上嚟。
你居然可以咁狠心打自己細妹，你真係好薄情呀！
呢啲細ngai1嘢就唔好麻煩人喇，自己搞掂佢啦。
好似佢呢啲咁衰嘅人大有人在。
遊客搭的士好容易俾人掠錢。
個摩打燒咗，要換過個新嘅。
佢今個月就爆鐘，唔好畀嘢佢做住喇。
我哋嘅生命係神嘅恩典。
個男仔盯住你喎，係咪想溝你呀？
呢個作家出過好多本書。
今次一定啱，拍定手先！
我時候到喇，今後你要好好照顧自己啦。
你su唔sure㗎？唔好亂填張表噃。
呢條路分咗好多段㗎。
幾經辛苦，我軍終於衝破敵軍嘅首度防線。
兩個部落為咗爭地盤而互相廝殺。
每位學生喺學期尾嘅時候要寫一篇短嘅論文。
你反省下自己做錯咗啲咩。
而家醫學昌明，唔使太擔心你細妹個病喎！
識食牛雜一定係加芥辣甜醬食。
神龕入面嘅嘢唔可以亂咁摸㗎。
吖，係喎，你尋日先講過，我失咗憶添。
呢杯柚子汁係好特別嘅飲品。
佢對任何人都好友善。
你見點啊？使唔使睇醫生？
我同佢係隊友，點都有啲交情。
我哋醫院為四肢癱瘓嘅病人提供醫療服務。
我下星期返大陸浸温泉。
你唔使再幫佢隱瞞喇。
你話三年。三年之後又三年，三年之後又三年，十年都嚟緊頭喇老細！
贏咗場交，輸咗個家，值得咩？
大家老友，呢啲客套説話唔使講咁多喇。
政府決定成立跨部門專責小組處理。
揀科應該因應自己嘅能力同興趣，唔應該跟紅頂白咁盲目。
我揾咗暑假嗰份煙腸喇。
呢首兒歌好出名，大人細路都識。
今早天文台錄得全年最低嘅氣温。
共產主義係社會主義嘅其中一種。
間餐廳喺地庫，所以我部電話收唔到。
基於宗教信仰關係，佢結婚前都仲係青頭仔。
我又激嬲咗囡囡……送紮花俾佢好冇呢？
條deadline係今日，但係未做曬。
佢大腳一抽，點知中咗門楣。
揾人幫吓我！我架車入面部冷氣機竟然噴熱氣！
羊係好可愛嘅小動物嚟。
阿爺淨係同財爺握手，激到特首扎扎跳。
呢張相個背景同啲人光源都唔夾嘅，啲人條邊又起晒狗牙，一睇就知呢張係P圖嚟啦。
我相信件事唔係佢做嘅，佢只係替死鬼。
條褲顏色太鮮豔，仲有好多存貨未賣。
佢拎出腰間把手槍指住我。
呢封信字裏行間都反映佢而家生活得好開心。
收嗲啦，呢度唔到你出聲！
個甜筒舔咗兩啖就唔食嗱？
結婚擺酒完全係做緊一場大龍鳳。
邊個話佢上個月辭咗職㗎？我月頭先喺𨋢度撞到佢。
人中之龍6生命詩篇。
以前家康阿媽苦口婆心勸佢勤力讀書，佢又唔聽，而家咪後悔囉。
阿松佢揾咗啲蛇皮返嚟，話要用邪術咒阿明喎。
呢張相好黃，係咪相機有問題？
你可唔可以靜啲呀？唔好成隻小學雞噉樣啦。
有冇試過扮偶遇自己嘅暗戀對象？
個測驗好簡單喳嘛，咁都肥佬。
呢首曲調有令人哀傷嘅感覺。
佢唔聽我解釋就走咗去，我唯有一路跟尾啦。
對於呢件事，我真係毫無頭緒。
既然你都咁有決心切丁，不如去睇醫生做手術，起碼都安全啲。
佢嘅説話係噉喺我個腦度打轉。
阿松話想做大皇，結果兩嘢就畀人拉咗去差館。
唔好指意佢呀，佢成日都係大隻講㗎咋。
呢個後生仔都幾精叻嘅，不過唔夠經驗啫！
受咁多苦又為咗乜呢？
好多年青人因為好奇先至試食第一口煙。
秋天係放風箏嘅好時機。
呢批貨尾嚟，平啲畀你啦。
你交埋報名費，唔係而家先嚟縮下話？
唔係做運動都著PE褲嘅？
呢位富翁嘅仔女對佢嘅遺產虎視眈眈。
呢部嘢係械嚟影相嘅。
佢中咗六合彩，一夜之間就由窮光蛋變成大富翁。
呢度啲鐘錶全部都係國產嘅。
你因住，我實會報仇嘅！
佢行路搖搖晃晃噉，係咪飲醉咗？
好心你剃吓鬚啦，留鬚留得咁核突。
片中嘅女主角好慘情。
正如你所講，讀書唔係淨係為咗考試合格嘅。
手術之後唔適宜做劇烈運動。
新年要食湯圓先應景。
你做嘢使唔使咁絕啊！
今晚決賽競爭激烈，未知鹿死誰手。
回收之前要搣咗張招紙先呀。
佢好鍾意收集名人嘅簽名。
你明知佢出面有個女人仲可以隻眼開隻眼閉嘅？
話就話七百，但係我實收五百。
進行高強度運動前要先做熱身。
放咗學唔好喺街周圍蕩，快啲返屋企啊！
而家已經走噉啲人喇。
我相信好多人一聽到中國葡萄酒都會驚驚，無他嘅，國內太多假食物假酒。
各位有咩曲髮gel牌子介紹？
呢個工程耗費近百萬。
就住最近嘅情況，我有以下建議。
你再係唔讀書唔得掂㗎喎！
唔經唔覺打左咁多，可能有啲冗長，希望幫到你哋。
個兇徒用棍扑到個人血漿四濺。
膠袋一個要收五毫喎。
我讀書好廢㗎，你教下我啦！
我通常會請朋友幫我代購日本嘅產品。
我打字手殘，只係識用兩隻手指篤。
佢自稱同恐怖組織毫無關連。
八號東南烈風或暴風信號
呢份工作可以顯出佢嘅才華。
佢成日都要同人鬥，好有勝負慾。
佢淨係想出嘢，咩前戲都唔做。
新一年又有一番新景象。
佢已經俾總公司開除咗，唔再係呢間公司嘅職員。
呢條過山車軌圍繞住主題公園個城堡。
佢嘅病情進一步惡化。
由於佢堅持不懈嘅努力，佢得到咗事業上嘅成功。
結婚之後，佢希望太太辭職留喺屋企做家庭主婦。
年青人係社會未來嘅棟樑。
佢日日嚟揾你，無非都係想親近你啫。
美斯臨完場埋齋果腳超靚。
你再嘈我就烹你出去。
你係噉爆肺，醫生有冇同你講話要黐肺呀？
現屆同歷屆議員聚首一堂，惜別立法會大樓。
佢一時鬼迷心竅，竟然想去偷嘢。
呢篇文章嘅標題好吸引人。
我最撚憎人爆粗㗎嘞。
用咗神仙水之後，我嘅肌膚好光亮。
呢個法案引起極大反對聲浪，結果胎死腹中。
大熱天時成40度仲要著西裝，盞生癬㗎咋喎。
會唔會有內測或者公測？
我每朝九點都要上堂。
喺美國遇到危險可以打112求救。
佢成日做嘢都好唔集中。
約翰‧威克里夫翻譯咗首本英文聖經。
呢件事你處理得好恰當。
件事你責無旁貸，辭職都冇用。
寫論文嘅時候，如果要提起人哋講過嘅嘢，就一定要加出處。
佢攊住三袋嘢都唔覺重。
你噉做唔單止幫唔到佢，反而會阻住佢𠻹！
今次PK喇，冇帶功課。
你唔好狗眼看人低，有朝一日我會有錢過你，到時我要你舔我鞋底。
你班機聽朝九點開，千祈唔好遲到啊！
老細剛愎自用，搞到啲下屬淨係敢唯唯諾諾。
本會謹向報界發表聲明。
噚日，美國總統接見咗外國元首。
佢老婆仔女去晒加拿大，留返佢一個太空人響香港揾食。
你講嘢唔清唔楚，鬼知你講咩。
考咗成個月，個公開試終於完結咗。
賣出價通常都高過買入價。
又要佢寫稿排版，又要佢度橋拍片，你都使人唔使本㗎噃。
我貪佢夠近咋，其實呢間酒樓唔係特別好食。
蜜蜂鍾意喺花蕊上面採花蜜。
佢好闊佬喎，幾多錢都肯俾。
新界隻牛夠勤力啦,又唔見佢發達。
佢唔見咗幾本圖書館借嘅書。
你擘開對髀真係好不雅。
佢咁鬼錫身，呢度工作環境咁危險，佢實捱唔住啦。
拍咗條片之後，佢就做咗名人。
唔好卼櫈啦，好易跌親㗎。
只要你以粵語為日常嘅交談同書寫語言，無論你身處何方，都歡迎你加入我哋嘅編輯團隊。
將冬菇浸軟先，再揸乾水。
我又同女朋友鬧交喇。
唔好啦，郊外有好多蚊。
消防局門口係用紅色嘅風琴閘。
人哋捉緊棋，你觀戰就唔好指指點點啦。
你想見報好易嘅啫，喺街派錢咪得囉。
我坐得太耐，企起身嘅時候隻腳好痺。
申請資助需要入息審查。
稟報皇上，今日捉唔到魚。
阿叔釣魚唔嘢少，冇十條都有八條！
病人食得清啲會快啲好。
佢因病休學一年，但係保留學籍。
佢做咩都嘆慢板架啦。
人不犯我，我不犯人。
佢輸咗一半身家之後斬手指戒賭。
你真係膽生毛喇，竟然去偷嘢。
佢個病一時好，一時壞。
喂你條大懶蛇仲唔起身？唔使返工呀？
你負責查呢條友嘅底細，我去跟蹤佢。
阿嫂梗係有眼光先揀你啦。
我同我啲屋企人好疏離㗎。
人同大自然嘅力量相比，係幾咁渺小。
呢個商場差唔多全部舖頭都係outlet嚟。
好多小朋友有扁平足，通常等到足弓發育完就冇事㗎喇。
你明知佢係咁衰嘅，你都仲信佢？
頭先訓導主任揪佢校服唔正。
佢殺人嘅動機有待調查。
佢上星期五喺醫院病逝，享年八十九歲。
而家液晶電視越來越平。
今日家姐生日，阿媽喺燒味舖買咗隻白切雞翻嚟賀一賀佢。
我喺呢區住咗超過十年。
喺自己主場多數會發揮得好啲。
温馨提示：呢度有好多人監示住嘅。
阿爺百幾歲先香，仲壽終正寢，都算有福囉。
香港以其眾多種類嘅美食而遠近馳名，所以有好多嘅外國人都紛紛慕名而來。
firm實先揾我啦。
你有咁多嘢做嘅，噉我都係唔阻你喇。
佢唔識飲酒㗎，你唔好勉強佢啦！
我啋過你把口！噉你都講得出。
阿明搭同事買個飯盒。
問完人借錢先食到呢餐飯，下一餐都未有着落。
因為佢臨場失手，令到本身垂手可得嘅獎牌就噉冇咗。
講到住喇喎，首選我哋嗰區啦梗係。
同人唔同命，同遮唔同柄，你唔恨得咁多㗎喇。
明年升讀小一嘅學童多過今年。
樣衰咗咪認囉，即係你又唔係第一次。
佢哋用咗秘技，所以先有咁多金幣。
呢個消息將會為股市帶嚟好大嘅衝擊。
屋企地方淺窄，唔夠位坐，大家將就吓啦！
個囚犯今日成功逃獄。
呢隊波今年由甲組扽咗落乙組。
邊度有得唱大紙啊？我想將張一百蚊紙唱五張廿蚊紙。
我就嚟遲到喇，食唔切早餐。
佢呼吸急促，心跳加快。
可唔可以同你一齊打籃球，鬥射三分，輸可樂！
啱啱拖完地，顧住跣呀！
你買書嘅時候記住攞番張單，如果唔係佢哋唔幫你報銷㗎。
晏晝食太飽好易飯氣攻心，聽唔到書。
個考古學家話呢批銅器係喺西安出土嘅。
你入去圖書館嘅時候一定要出示學生証。
打完邊爐消化不良，最啱就係飲下茶消滯嘞。
有本筆記簿用嚟上堂畫畫好緊要㗎。
佢咁冇主見，唔會係一個好嘅領袖！
燒味飯去快餐店食都要三幾十蚊。
公司要裁員嘅消息傳出之後，人人自危。
依家即影即有咁流行，旺角啲貼紙相都執得七七八八。
吓，你輸晒成副身家？
佢平時做嘢都好眼明手快，交俾佢啲嘢一陣就搞掂。
我想每一日都睇到你嘅笑容。
我而家飽到上心口，行步路都要慢慢嚟。
我今次考車又肥佬喇。
BB，叔叔買咗砵砵車畀你呀！
喺佛教入面，災劫可能係人造成嘅因果共業。
佢出咗去冇咁快返，不如你係度坐低等下先？
買樓之前，應該睇清楚售樓書先。
個天突然落雨，我又冇帶遮，咪變成落湯雞囉。
我今晚會掟啲相上Facebook㗎喇！
一年冇做運動，佢身形圓潤咗。
阿生，呢度唔食得煙㗎！
又到新年喇，希望今年可以逗到多啲利是啦。
二叔公排第幾：仲使問
你撳嗰粒的，度門就會開架喇。
佢背住父母做咗好多壞事。
你咩都唔知就批評佢，佢宜家好唔gur。
到咗冬天，街上面都仲有好多女仔着短裙。
你唔覺得扱手波好吸引㗎咩？
收銀員掃咗下barcode。
我哋要查明事故嘅真相。
佢哋相識嘅過程有好多插曲。
總有一間便利店喺左近。
呢間屋睇落好舒服，而且闊落到不得了。
佢請咗個私家偵探查佢老公嘅行蹤。
收數公司日日派人嚟 淋紅油，嚇到佢連屋企都唔敢返。
煲水要煲幾多分鐘先可以安全飲用？
八十年代，每逢過時過節過關都要畀利是中國海關通融，正一土匪。
呢架巴士沿途會見到山景。
我有特別嘅朗誦技巧。
我一直以為成個粉嶺都係田。
呢個中式水池真係別有一番風貌。
唔要啲舊嘢，先至有位放啲新嘢。
佢立時間有啲失望噉。
需要幫拖嘅話記住出聲喎。
磁碟咁大塊，容量又細，依家仲有人用㗎咩？
你要用令梳開個窿先可以穿電線㗎。
出咗問題嘅話，我唯你是問。
股市經過多日跌勢，今日反彈回升至日前高位。
適當嘅自嘲可以舒緩氣氛。
1989年，波羅的海三個國家有200萬人組成咗超過600公里嘅人鏈。
要將洋葱切絲，要用一把利刀。
報界對於今次事故嘅性質稍有分歧。
超級射手雲尼斯達羅即將加盟曼聯。
尋晚瞓瞓下覺，俾行雷聲嘈醒。
九龍城有一排出現拐子佬。
冇人可以戰勝時間，返老還童。
搭巴士出去可能仲快啲喎。
斧頭幫好疊友，鬥唔過。
出面熱到溶呀。記得帶把芭蕉扇呀。
你最知老豆脾性架嘞。
盤生意賺好少錢，一畀人走數就執得。
我老公晚晚都好夜返，我懷疑佢有婚外情。
氣質高雅、儀態綽約嘅淑女
聽朝九點放喺我枱頭。
咁熱嘅天氣跑馬拉松賽跑，我去到終點嗰時真係覺得有啲虛脱。
如果我有多餘嘅錢，我會買一部數碼相機。
佢份人好闊綽，同親佢食飯都係佢請。
呢個黨同一個議題又投贊成又投反對又投棄權，真係精神分裂！
呢間餐廳裝修過之後，真係耳目一新啊。
我上年啲頭髮未剪短，嗰時有染髮。
烏燈黑火邊做到功課啊？開燈啦。
汽車引擎如果唔好好保養會損耗得好快。
你變態㗎？俾人鬧都咁開心嘅？
佢兩個一齊咗好耐啦，唔係唔知下話？
你唔好奢想有一日會發達喇。
佢根本只係自己想點就點，辰時卯時唔想再同你一齊，最多只會講聲分手就係咁先。
阿晴好驚狗，一見到狗就會掉轉頭走。
嚟緊個會要傾啲咩呀？
成功在於你付出幾多努力。
呢個全新設計嘅包裝，比起以前嗰個吸引好多。
媽媽今晚煮咗我最鍾意食嘅蘑菇呀！
就嚟畢業喇，我哋班夾份買咗份禮物送畀班主任。
小學嗰陣個個禮拜都要交週記，老師會留低好多評語，所以就係嗰陣時開始好鍾意寫嘢。
如果落雨，賽事就會取消。
家陣危急關頭呀，快啲走啦！
居然將粉絲當魚翅，乜你咁都得㗎！
呢筆數當你還清，下次睇路呀！
呢度好黑啊，唔該開着盞燈吖。
我死咗之後名下所有財產都歸你架嚹。
名廚教路，令剩食變上菜。
你係唔要啦嗎，我掉咗佢㗎喇。
旅行團領隊舉起紅旗帶路，為免團友走失。
佢係一個恬靜嘅女仔，唔太講嘢。
阿松攞到個獎學金之後就好手爽咁買咗成拃新傢俬。
啲豬皮煮得太腍，冇咬口呀，失敗！
佢哋兩個終於拉埋天窗喇！
阿媽以前會畫紙樣買布幫我整校服㗎，平過喺出面買多多聲。
呢個係一個喺美國好出名嘅網站。
喺香港玩風火輪係犯法，小心畀差佬見到。
之前一直想親自答謝佢，但係大家都公事繁忙，永遠都係緣慳一面。
以前屋企窮，我就俾呀爸賣咗去做童養媳。
呢個比賽有豐富獎品，吸引唔少高手過招。
警察係唔會俾啲壞人胡作非為㗎。
啲人話long d好易散。
所謂人死不能復生，你唔好咁難過喇。
有班道友喺公園集體啪針。
佢學咗五年小提琴喇。
大部分香港嘅廁所水係鹹水嚟。
佢講嘢悶到所有人瞓着晒。
成班小朋友一齊唱遊，畫面真係好sweet。
佢同佢奶奶唔係好投契。
佢踢住對人字拖噉行出嚟。
唉，你逼佢唔得㗎，佢受軟唔受硬。
佢沊一聲就跳落河，我想拉都拉唔住。
快餐店嘅嘢食係咁上下啦，唔好要求咁多。
政府已經賣咗呢幅地皮俾發展商喇。
好多學生鍾意聽佢講課。
阿釗執到部電話，點知俾機主好人當賊辦。
冇雨落就要制水架喇！
網戀而家越嚟越普遍。
我今年成八十歲，都未曾遇過咁好嘅人。
間屋最多住到五個人。
一大半人都反對佢嘅諗法。
佢為呢間公司打好根基。
一戰後，寶馬開始生產電單車同電單車引擎。
廚房唔乾淨惹好多曱甴。
香港保衞戰爆發，大批青年自發參軍。
令千金喺邊間大學讀書啊？
佢哋一知道有遊戲機玩就會心散。
咁淆做咩唧？遲早都要同佢坦白㗎啦。
圓形半徑同切點上嘅切線互相垂直。
我開頭諗住佢講笑㗎咋，但係後來發覺佢講真嘅。
我同我男朋友父母關係都唔錯，唯獨是喺佢家姐度棘實咗。
病人要劏光豬俾醫生檢查。
件事擾攘咗咁耐，終於塵埃落定喇。
西人國家好多都可以合法咁隊草。
你聽日交張簽咗嘅家長信畀我解釋點解你尋日冇返學。
依個世界仲有大把人連三餐温飽都成問題。
佢有少少喉嚨痛，所以買咗枝夏枯草嚟飲。
佢用懇求嘅目光望住佢個仔。
甜品之中，我最鍾意食心太軟。
呢單嘢夠晒𠵇𠺫，認真唔易搞。
分手遇着落大雨，又真係應景得滯。
冇人會估到佢居然會做出啲噉嘅事。
一路上遇到好多奇怪嘅人。
我唔夠高換電燈膽，有冇人可以幫下我？
你唔試過又點知唔得？
佢聽日last day喇，你唔係而家先知呀嘛？
我唔想同你有乜嘢瓜葛！
本土經濟喺第一季升咗百分之五。
你話鋪階磚定木板好？
佢因為違反咗限聚令而俾人票控。
英國嘅禁軍另一個名係御林軍。
佢考入大學神科，第時畢業一定揾到好多錢。
假日期間，本店會延長營業時間。
好樣衰啊，嗌錯咗人哋個名。
因為陳奕迅喺音樂方面有卓越嘅成就，佢嘅母校頒咗一個榮譽博士俾佢。
爽手啦，飛機唔等人。
你食咗春藥呀，今日咁鬼鹹濕嘅？
電視台而家冇嘢好播就叫啲花旦出嚟唱年代金曲。
你正一薯嘜嚟，份人咁蠢頓都有嘅。
嗰位朋友喇喎，就冇乜風度喇。
佢都係出於誤會先對你發脾氣啫。
我今日晏晝要陪我老母睇醫生，唔得閒呀。
阿明四十歲先開展自己嘅事業。
千祈唔好盲目崇拜偶像啊。
啲左膠成日鳩做、車大砲，講嘢三幅被，又對本土派嘴招招。
啲恐怖分子威脅話如果警方唔釋放佢哋嘅領袖，佢哋就會報復。
佢一分鐘吞到一個漢堡包？真定假呀？唔好吹水喎。
呢個國家經歷足足一個世紀嘅戰亂，終於發展成民主國家。
佢被視為香港最靚嘅女人。
佢哋因為政見唔同而爭拗。
聽講今日個歌星會真空上陣，打醒十二分精神喇。
佢噉嘅態度，即係表示無意合作。
我手殘加路痴，學車咪搞我。
聽人講去外國讀書，生活會好淫亂。
日出嗰時，屋外面傳嚟雞啼聲。
佢終日無所事事，不思進取。
Hi-tech揩嘢，low-tech撈嘢。
我個女成日駁嘴駁舌，曳到死！
你哋呢班愚昧嘅人，政府話乜就做乜。
仲有十日就考試，你哋好快啲温書喇！
古時嘅讀書人都識吟詩。
你究竟係咪嚟上堂㗎？喺度周圍𢯎水吹。
盯對家，誘上家，誅下家。
開會嘅人點止咁少人啊？
阿仔成日扭計買玩具，郁啲就𦧲地大喊。
呢塊木板太薄，好易斷。
支酒成五十幾度好掯。
你知唔知呀？入書展嘅龍尾已經去到地鐵站喇！
佢塊面滑到好似剝殼雞蛋噉。
我鋼琴老師屋企有部三角琴。
你呢隻係熱感，要解暑散熱，冷毛巾敷前額啦。
清晨時分冇乜人，條街顯得好寥落。
我建議今日休會一天。
老細新任用嗰個會計師喺港大畢業。
六合彩彩池累積到港幣一億。
藍籌股大跌累街坊損失慘重。
條友着到花哩碌噉，仲勁過斑馬。
呢段譯文同原文嘅意思有出入。
我中咗獎喇，yes！
柏金遜症目前仲係不治之症。
佢被救起嘅時候已經不省人事。
送乜鬼嘢書券吖，折現好過啦！
你gel完個頭之後即刻型咗。
入元朗好遠水路喎，我唔去喇。
你唔肯批准，無非都係想撈油水，要我畀錢你啦。
佢為人厚道，大家都好敬重佢。
好多喺海灘嘅遊客都走避不及，俾海嘯嘅巨浪沖走。
米埔係觀鳥嘅好地方。
有個外國朋友話我有對好靚嘅鳳眼。
同你都講唔埋欄嘅，我明明都唔係講緊呢樣嘢。
你諗唔諗到啲咩idea？
我忽然間覺得好凍，係咪開大咗個冷氣？
一寸光陰一寸金，寸金難買寸光陰。
每年都有好多名人出席呢個盛會。
你要掅高佢我先有位放嘢入去。
今次政改做得咁樣衰，肯定會有人落台負責。
喺個山崖度跌落去肯定會粉身碎骨。
好快啲去咪書喇。唔係考試肥佬你就知死！
等我同新娘子影張相先。
我超想同佢入殘廁扑嘢。
過去啲嘢就唔好諗咁多，諗多冇益啊。
黑白嘅電話已經過時喇。
最後嗰張圖好似死咗link。
政府出年將會施行全民醫療保健制度。
我預計佢暫時都唔會返嚟。
佢啱啱係學堂出嚟，要做警察。
我尋晚去廁所遇到鬼。
佢俾人打到阿媽都唔認得。
老師會盡量畀學生空間，等佢哋可以喺愉快嘅氣氛下學習。
佢病重卧牀，好虛弱。
我今年考試科科攞Ａ，威哩？
佢嘅頭銜係太平紳士，好犀利㗎！
我食一件蛋糕，其餘嘅留返俾你哋。
佢日日煲日劇，日子有功，佢唔使睇字幕。
佢因為有糖尿病，所以保險公司拒保。
佢倒瀉晒阿婆整畀佢嗰啲午餐，白費阿婆一番心機。
除咗月薪之外，仲有醫療津貼。
個個打工仔都想人工同通脹同步增長。
行雷閃電最好都係唔好出海。
來往香港同埋倫敦嘅班次將會增加。
佢假假哋都喺公司做咗咁耐。
我冇做功課，結果畀老師大聲訓斥。
果然平嘢冇好，呢對幾十蚊嘅鞋好焗腳。
同事請假，但其他人忙到痴線，分身不暇，做唔到佢嗰份。
對家使橫手，我哋就企硬奉陪到底。
呢件事令佢嘅名譽蒙上污點。
好聲啊！條路好跣㗎。
公説公有理，婆説婆有理，我呢啲外人都係唔方便出聲。
你嫁俾我嘅話，我就俾層樓你揸手。
請你唔好誤會，我並唔係噉諗㗎。
好多屋企都唔再用傳統拖把，轉咗用拖地機械人。
咁危險嘅嘢你都做，你真係唔識死。
好多專業嘅音樂人都識得視譜。
打到嚟喇！個個都準備趯路，你仲留響度做乜？
快啲出去！個黃阿姨又嚟查房喇。
考之前用熟部caltor啦。
區內爆疫，街坊冒雨五句鐘做檢測。
佢係大名鼎鼎嘅公眾人物。
展覽有略略介紹古時嘅十八般兵器。
呢隊波「落筆打三更」，開季第一輪已經連輸三場，睇嚟今季有排捱。
要定期清理水渠啲淤泥，唔係可能會水浸。
每年新年香港都會有花車巡遊。
佢玩咗七年parkour。
佢做事好有跟兜，上司好睇重佢。
呢度盛傳有好多厲鬼出沒。
我間唔時都會飲吓茶㗎。
呢座大廈四圍嘅環境好複雜。
你唔舒服，今日唔好食飯嘞，我煲煲粥俾你啦。
我整咗個PowerPoint喇。
佢當年死英文先入唔到大學。
以後或者有另一個世一出現，但呢刻，呢齣戲就係我嘅世一。
《哈利波特》就係以主角嘅名命名。
淺水灣泳灘已經掛起紅旗。
今次總統大選我兩個都投唔落手，唯有投白票以示不滿。
正話講緊開支，傾到離晒題，走咗去講車。
知佢例遲㗎喇，所以約早三個字。
畫個記號落去本書度先。
好彩你幫我解圍咋，如果唔係就畀佢哋笑死！
大熱天時，個個打波都打大赤肋㗎啦。
中醫指撳人中可以令血壓升高，對昏迷、休克有急救效用。
有關説明請參閲單張。
之前你引薦嗰個人乜都唔識嘅！
你成日討論埋啲枝節問題，好易令主題失焦。
綜合各人嘅意見，我哋決定放棄呢個計畫。
佢咩唔中意iPad呀，佢今年生日收到都唔知幾開心。
公屋加租，令基層生活百上加斤。
幾間公司爭緊嗰份合約。
頭先落樓梯差錯腳拗咗柴。
我哋用支丫叉晾起啲衫啦！
佢唔見咗支警槍，所以俾人搣柴。
佢抵擋唔住女人嘅誘惑。
佢係一個佔有慾好強嘅人。
劫匪劫持人質同警方對峙。
邊個揾你啊？緊張到秒回嘅。
公司唔合理噉加班，引起咗部分員工情緒上嘅反彈。
打工最棹忌搶上司風頭。
今次校長決定俾一次機會你哋改過，唔懲罰你哋。
香港市區簡直係個石屎森林。
啱啱收到通知，香港大學已經收咗我喇！
我希望呢份報紙會成為弱勢社群發聲嘅平台。
食嗰兩啖嘢就幾百蚊，認真肉赤。
你拎到獎我好戥你高興。
個波省中球證，改變方向入網。
電影行業要傳承同發展，就需要吸納更多年輕新血。
呢齣話劇嘅佈景好真實。
件事冇見報，因為記者收咗揞口費。
佢散發一種獨特嘅氣息。
諗落佢又有佢嘅道理。
你係咪short咗呀？
佢能夠將主角嘅無奈表現得淋漓盡致，不愧係三屆影帝。
無事不登三寶殿，佢為咗封推薦信先嚟揾你。
小朋友十點三會去排洗。
cut線前記住打燈。
有fans揾佢影相，佢有啲為難不過最後都肯影。
m血嘅顏色可以反映到你嘅健康狀況。
佢兩個成日喺大家面前攬攬錫錫，真係睇見都毛管戙呀。
佢嘅水性楊花令到男友決定同佢分手。
呢幅字畫係出自名師之手㗎。
公園嘅燈光昏暗，最適合賊人埋伏。
你鍾意食煎堆定角仔多啲呀？
佢哋結婚喎，你去唔去教堂觀禮啊？
裝埋假天花，樓底咪仲矮？
睩大隻眼睇清楚，上面寫明唔可以退款。
你做完之後，記得向我報告。
廚房笪地好污糟，要抹下先至得。
阿媽鍾意，老婆又話唔鍾意，噉即係為難我啫。
我出咗部新嘅手提電話。
我成幾廿歲人喇喎，靚鬼呀？咪氹我啦。
好掂唔掂掂毒品，真係害死人！
阿龍真係一條淫蟲，成日食靚女豆腐。
阿女，唔好掛住煲電話粥啦！
我好細食㗎咋。你陣間食飯唔好嗌咁多呀！
公開試呢啲都係撞手神嘅啫。
冇啊，咪又係咁，簡簡單單又一日。
佢將爸爸隱藏多年嘅秘密揭穿咗。
等佢心情平靜返落嚟，你先再同佢解釋清楚啦。
個女囈我買個公仔俾佢。
而家啲人啲減肥方法真係千奇百怪。
語文唔叻，又點可以將咁複雜嘅數學、哲學理論，解釋到清清楚楚又不失典雅？
中秋節維園有好多花燈睇。
我條team呢排好down人，都唔知老細幾時請到人。
唔使多謝我，要多謝你至真。
喺老師嘅指導下，同學都喺公開試表現得好好。
廿歲頭啲斑已經好多，可以點做？
我今生今世都會照顧你。
佢同另一半最近相處得唔係咁好。
帶埋手提電話去行山，就萬無一失喇！
條裙紫得滯，我唔鍾意。
啲牆紙黏得好差，要黏過佢。
呢排口罩供應緊張，市場更出現炒價。
呢套戲上映咗成個禮拜喇。
佢希望我哋以大局為重。
你唔好灌佢啦，佢聽朝仲要返工。
放學鐘聲一響，學生就魚貫而出，衝番屋企。
你去到外國人生路不熟，要事事小心。
拎到呢個獎令我非常高興。
你同佢硬碰硬嘅話可能會輸。
阿傑正茅躉，踢波成日犯規。
我間公司係做外匯找換，日日一百幾十萬過我手，但無用啦，咪又係蜑家雞見水，睇得唔食得。
佢對你梗係有意思㗎啦。
個細路郁啲就喊，情商一定好低。
個仔仲未返屋企，佢心急如焚。
念在我對你一片癡心，你就嫁俾我啦！
老細成日都要我走走趯趯，仲要我由中環走去屯門。
冇例證根本説服唔到人。
救死扶傷係醫護人員嘅職責。
呢齣戲好暴力，唔啱細路仔睇。
我每個禮拜都會去圖書館。
12嘅個位係2，十位係1。
俗語有話：休息係為咗走更遠嘅路。
我將條樹枝拗斷咗做兩截。
股市冧咗有乜好怕喎，天跌落嚟當被冚，咪重新嚟過囉。
佢眼白白睇住個女俾人捉走。
有冇巴打唔忍心破女朋友處？
條友成日喺度屌蝦拆蟹，冇嚟斯文。
嗰度有一男一女喺度纏綿喎！
工作台突然傾側，兩名工人受傷。
我個伯爺公又去咗快活谷睇跑馬喇。
你哋加班趕貨，老闆請食宵夜慰勞吓你哋喎。
4號大腳向前傳中，3號仔門前接應，窩梨抽射，入左！！
你一係就死，一係就投降。
睇吓你，笑到見牙唔見眼，中咗六合彩呀？
叫你咪跟車太貼咬定係拐子婆抱走BB㗎啦，而家證明係報假案啦。
兇徒嘅殘暴行為簡直令人髮指。
正常應該唔係噉，可能bug咗。
你唔好乜都印啦。啲紙就快冇晒喇。
佢哋拍咗拖咁耐，結婚係意料中事。
我哋學校嘅校訓係「勤學有禮」。
冇空氣我哋生存唔到。
傳媒利用輿論向政府施壓。
老細不嬲都唔多老嚟佢。
你而家即係叉能廚我嘅決定？
見到老師嘅訃聞，佢當堂喊咗出嚟。
唔該你喺個清單度列明我哋需要咩嘢吖。
攀石嘅經歷令我獲益良多。
你對襪濕晒喇，快啲用個暖爐烘返乾佢先啦。
婚禮之後，新人一齊切禮餅請大家食。
電影編劇正正就係原著小説嘅作者。
乜呢個人好出名㗎咩？
佢係一個好活潑嘅小朋友。
你厲住我都無用，件事唔係我搞出嚟㗎。
我資歷尚淺，請多多包涵。
明明佢四點鐘就走得，但係佢成六點鐘先至走。
佢同女朋友分手，抑鬱咗幾個月。
你做完手術個肚都仲未埋口，好心就唔好走嚟走去啦。
巴士時間好難因得準。
一樽藥丸劏人一萬蚊？你有冇良心㗎？
佢黑口黑面，好似嬲咗全世界噉。
我冇做功課，今次仆街了。
今次呢壇蘇州屎我食硬。
開心嘅時間過得特別快，佢哋新婚蜜月期眨吓眼就過咗。
快手整埋佢啦，是但交咗差先。
佢本來屋企有屋有田，生活無憂，點知比惡霸巧取豪奪佢地嘅財產，搞到家破人亡。
佢為咗護髮同護膚使咗唔少錢。
佢媽媽係文盲，要人幫手覆佢啲信。
警方搗破販毒集團倉庫，查獲大批可卡因。
佢咁樣開地圖炮，連自己啲黨友都鬧埋都唔知。
隔籬鄰舍應該守望相助嘅。
學校入面突然傳嚟一陣悠揚嘅琴聲，唔知邊個喺度彈琴呢？
美國嘅軍隊認第二，冇人敢認第一。
今日嘅講座由楊博士主講。
呢期冬瓜當造，好靚喎，買啲食下啦。
多得老師當年對我嘅啓發，我今日先可以攞呢個獎。
成個計劃畀你攪喎咗！
呢單貪污案嘅疑犯終於陸續歸案。
天上面有好多雀仔喺度飛。
呢幾個學生因為打老師，所以俾學校勒令退學。
香港税基向來被指狹窄。
大災難已經降臨喺大家身上。
佢對住個仔起勢噉鬧，差啲嚇死個老師。
未經許可，嚴禁內進。
佢哋喺樂團認識嘅，大家志同道合，好快就做咗好朋友。
我好鍾意食朱古力，每日至少會食一排。
乜你份人咁柯箇㗎？買少少嘢都考慮咁耐。
畀着佢仲在生，佢都會支持我咁做。
佢係呢單兇殺案嘅元兇。
唔好俾佢掂到張點心紙唧，佢次次叫親都多到食唔晒。
佢一年破咗十單奇案，真係一位神探
佢晚年飽受病魔纏身，又冇仔女照顧，非常淒涼。
大會喺廟宇舉行法事祈福，點燈獻供。
某人話今日會嚟睇你喎。
自然數由一加到十嘅總和係五十五。
校規規定學生一定要八點前返到學校。
警方喺現場發現一封遺書。
呢隊個前鋒今場表現好好，狀態大勇。
有咗呢本秘笈就練到如來神掌㗎喇！
隻game新版同以前唔係同一間營運嚟。
我唔食牛肉㗎，你做乜叫牛肉球呀？
公司執笠，成班債主上門追債。
蠶蛹蒸煮入宴有1400多年嘅歷史。
你知唔知其實斑馬係行一夫多妻制㗎？
我之前做完手術痛到行唔到，做完物理治療好咗好多。
我中意出街練跑多過用跑步機。
點解以前養得起唔少歌書，而家就一本都養唔起呢？
超級抽水機嘅筆下都有柔情嘅一面。
呢篇文都好多錯處下喎。
我唔想再提起啲往事。
警方用胡椒噴霧驅趕示威者。
返頭客佔客源大多數。
業主又要加租，小商户冇議價能力，唯有硬食。
請大家報數，由右邊開始係一號。
夜晚唔好蕩街，好危險。
佢份人好腍善，成日俾人恰。
佢細個好窮，大咗淨係向錢看。
佢眼角咁高，點會睇得上你呀？
你隻卡啦蘇又搞邊科啊？神神化化。
我哋喺天星碼頭等吖。
佢去完間鬼屋之後就撞咗邪。
呢個產品嘅原型係喺三年前開始設計嘅。
你個冚包散夠膽呃我？
小小事就發火，十足方丈咁。
我扶住枝士的，沿路慢慢行去巴士站。
現場情況混亂，警察難以控制秩序。
你喺美國嘅生活點呀？
水務署會安排水車到受影響嘅地區提供食水畀居民。
瑞典實行全部免費教育。
我最鐘意食煲仔飯底嗰層焦。
我親戚屋企有一個硬櫃、兩個雪櫃。
你點都要喺呢個部門留一水㗎喇。
我太耐冇做運動，體能差咗好多。
我嗰日見到佢地兩個喺咖啡廳度傾密偈，佢地一定有陰謀。
畢業之後，個班房變得空寥寥。
我啲三腳貓英文邊見得人啊？
做嘢做到飯都唔食有乜為啫，辛苦揾嚟志在食吖嘛！
佢自細就醉心於設計模型。
有冇搞錯呀你，噉都睇唔到。
撈世界要醒目，一於當玩把戲。
呢座建築物急需維修。
間房啲嘢亂糟糟，好心你執吓房啦。
佢呢次演講內容好豐富，睇得出佢做足功課。
個老婆想幫個老公頂罪。
阿爸阿媽出trip，我就冇王管喇，我夜啲返屋企都得！
同閣下介紹，呢個係犬兒小明。
今日一齊去刷餐勁嘅！
呢個年輕人竟然欺騙老人嘅養老金，真係冇廉恥啊！
你係哥哥，讓下細佬唔好同佢爭玩具啦。
點解啲家長可以任由啲小朋友喺餐廳度跑嚟跑去？
我upgrade咗做Win 10之後唔識點隱藏桌面圖示。
就算英國仲係歐盟成員嗰時，佢都仲係用緊英鎊。
食物一定要煮熟先至食。
我絞盡腦汁都諗唔到好嘅辦法。
今晚我要幫老友做戥穿石，返唔到嚟食飯。
相傳寵物死左之後會去彩虹橋。
遇到火災，最緊要係保持冷靜。
今年再唔加人工，我就劈炮唔撈。
沙士期間醫務人員無私嘅奉獻，令人非常感動。
老人家睇唔慣電子帳單，所以啲銀行會出本紅簿仔俾佢哋睇返自己嘅户口紀錄。
佢用錢未免過份大方喎。
做線人好危險㗎，夾喺黑白兩道中間你估咁容易㗎？
你條冚家祥幾時至肯還錢呀？
有啲人會為咗減肥而扣喉。
你識唔識計數㗎，咁容易都計錯！
搭船過海平過搭地鐵。
今年嘅經濟比以往嗰幾年好。
講錯嘢反而變咗宣傳，佢嘅手法好高明。
有人辭官歸故里，有人漏夜趕科場。
佢把聲好圓潤，所以唱低音好好聽。
唔好咁喉急，慢慢食喇！
佢好馬虎㗎，做嘢有頭冇尾。
喺酒樓做侍應，每個月嘅下欄有時會多過正薪架！
你要有自己嘅諗法，唔可以俾其他人牽着鼻子走。
望到風車，自必然會諗起荷蘭。
上頭分派咗乜嘢任務畀你？
呢啲嘢飲已經預備好，可供飲用。
嗰啲暴發户財大氣粗，但係就唔識上流社會嘅禮儀。
佢對物理學嘅深入認識係嚟自佢多年嚟累積嘅學習同實踐。
每個表演項目之間都夾住一段休息時間。
佢目光呆滯，睇嚟係啪咗藥。
由今日起，我同你一刀兩斷。
佢啱啱蘇完未收肚，仲dur緊皮。
海難發生時總統冇咗影。
佢好臭脾氣架，少少嘢就燶起塊面。
可喜嘅係我仲有多個機會。
呢班學生啲能力好平均，好易教。
佢今年會唔會冧莊，又做主席呢？
Professor話我犀利，連咁難計嘅數都計到。
我開始對佢有feel。
呢段往事令佢五味紛陳。
請你食飯？同你有親呀？
旅客出發前應該投保一份旅遊保險。
佢假冒總經理，穿櫃桶底。
佢一賺到錢就買金，話可以保值喎。
紙張、塑膠同金屬都可以循環再造。
拿破崙·波拿巴係世界歷史上其中一位知名嘅指揮官。
基於生理結構唔同，男女對於性高潮呢樣嘢嘅反應亦相當唔同。
你個筆袋有幾多件文具？
咁暗嘅環境度睇書，睇到我眼花花。
支眼藥水好揦呀！係咪過咗期㗎？
呢間酒吧好雜㗎喎，聽講有個黑社會大佬成日響嗰處蒲。
呢場大火，令到唔少人家破人亡。
丹麥有一隻甜品，係要撈糖霜食㗎。
阿松佢尋晚打機打到天光，今日成日都烏吓烏吓咁，頭先仲一嘢扻埋條電燈柱嗰度。
準確發音，增強信心。
個婆婆聽覺仲好健康。
我哋討論過幾次，都依然冇共識。
我哋舖頭今日開張，所有嘢都有八折。
劇情峰迴路轉，令觀眾喜出望外。
佢一時意氣用事先至會提出離婚嘅啫。
政府決定放寬內地遊客嚟香港嘅限制。
家和萬事興，家衰口不停。
搞到咁大件事，我諗都係冇得掹㗎喇。
全部喺晒度，一個都冇少。
畀個天你做膽，你都唔敢喺差館偷嘢啦。
你鬼鬼祟祟噉拎走咗啲咩呀？
縱然小明已經道咗歉，小欣都唔能夠原諒佢。
入聲之所以短促急收藏，乃-p、-t、-k塞音韻尾所致。
呢幾日能見度好低，我喺屋企望出去全部都係霧。
蒙古人嘅騎術好出色。
呢隻洗衣粉去油漬唔錯。
喺北美睇戲，冇得劃位，座位係先到先得。
火燭車到場後，消防員即刻喺龍頭套喉拎水救火。
唔撚知啊！唔撚記得喇！唔撚想同你講嘢，咪撚煩我！
佢嘅表現贏得觀眾嘅掌聲。
而家好多茶樓已經唔再賣糯米雞，只係賣珍珠雞。
我哋需要攝取適量嘅礦物質，以維持細胞同器官嘅正常功能。
主人要幫寵物植入晶片。
睇下，你揩到隻手污糟晒喇！
過主啦你，監躉我哋唔請㗎。
對於公司投資失利，管理層語焉不詳。
超過兩成入口牛肉都染有瘋牛症病毒。
嗰邊個學生妹落雨冇帶遮；件制服濕笛笛，透晒底。
你最鍾意邊隊球隊嘅波衫？
出面有隻野貓喺度叫春。
亞太區嘅股市今日個別發展。
呢度個wifi密碼係咩？
呢腳世界波射得真係靚！
今晚你阿婆回魂，你早啲返入房瞓，唔好阻住阿婆食雞髀。
嗰晚佢哋開party，我捽咗成晚碟。
今日做嘢好暢順，好快做曬。
個細路眼甘甘噉望實架雪糕車。
你睇咗呢套笑片未？好鬼馬，好疏肝架！
我篇文俾老師改到體無完膚。
恆指急跌一千點殺得好友措手不及。
佢嘅權力凌駕經理之上。
你要跳高啲先會摸倒個波。
你點睇啲人話女仔揸車真係渣啲呢？
乜都叫我做，你當我係你阿四呀？
望到風車，自不然會諗起荷蘭。
烽煙四起，戰火紛飛。
佢唔啹我好耐啦，今次公報私仇咋嘛！
嚇得我呢！飲啖水定一定驚先。
沙律要撈沙律醬先食得。
我啱啱沖完涼，所以要吹頭。
大家都係香港人，應該同舟共濟。
睇下佢有咩籠liu先。
呢個人心術不正，最好保持距離，唔係後患無窮。
近年通脹好勁，一碟叉燒飯由三十蚊加到五十蚊。
我架單車可以轉波，上斜路都好輕鬆。
我啲眼界好差，次次射籃都撞籃框。
呢個明星恃住自己有錢又靚仔，食咗好多條女。
呢支筆好好寫，不過好易壞。
個劫匪得手之後坐一架私家車逃走。
呢個係我嘅內線電話，記住要用公司電話打先得呀！
你唔會對住你啲兄弟敲竹槓啩？
我今日好好手氣，淨係玩廿一點已經贏咗三千蚊返嚟啦！
屌你個死乞兒呀，媾女睇戲請食飯就咁撚疏爽，依家叫你出嚟同兄弟飲下酒吹下水就話冇錢？
政府指摘傳媒報導失實。
我間U個can屌打晒出面啲餐廳囉。
學友唱歌成日舉蘭花手。
老豆好鐘意扮鬼臉嚇細路。
張櫈冇咁化學嘅，放心坐啦。
唔好踩落嗰嚿石度啊，好跣㗎。
對一個問題無真切理解就唔應該妄下結論。
我哋一開始要研究相關事實，唔好草率噉落結論先。
我識啲教友日日都去教堂㗎。
其實我唔鍾意電腦㗎，我當呢科係水泡咋！
二十四小時客户服務熱線
我個仔攪珠入咗呢間中學。
我哋入咗三甲，算係好叻㗎喇。
好多老闆都讚賞佢嘅才幹。
我啲私伙嘢嚟㗎，你唔好攞咗去啊。
個細路女喺張牀度撻咗落地。
呢個媒人婆大大話話都撮合過超過百對男女。
有啲人會將聯邦同邦聯撈亂，其實區別在於基本單位有幾多主權。
我頂盡可以一分鐘打二十隻字。
呢間酒店係會議嘅理想地點。
賺錢俾税，天公地道喎。
老闆叫我哋要做下自我檢討，反省下平日工作上有咩不足之處。
我今晚要睇檔，返唔到屋企食飯。
佢冇現錢找數，俾人押咗去櫃員機撳錢。
佢哋話安眠藥食得多會上癮，呢層我都知，但係我唔想令到自己咁辛苦！
你做乜成隻吊靴鬼噉跟住我尾唧？
我屋企有啲事，安頓晒我就會返公司㗎喇。
我做咗呢個位已經十年，係時候退位讓賢。
你要俾心機温書，唔係嘅話考試會唔合格㗎。
佢講到咁甩咳，我一句都聽唔明。
若然九十七歲死，奈何橋上等三年。
火牛過唔到電，唔知有冇得整呢？
唔好一味反對啦，聽下我哋嘅解釋啦！
我同佢做咗十年朋友，有好多難忘嘅回憶㗎。
條友正一明燈嚟，估乜錯乜。
你咁幫我，我都唔知點樣表達我對你嘅謝意。
玩家可以控制遊戲入面嘅角色。
我有啲説話想同你講。
佢無時無候都會嚟㗎。
魚唔過塘唔肥，跳一跳槽人工加幾成㗎！
個人資料私隱專員公署
呢間茶記咁難食，不了。
我而家斬釘截鐵同你講，我要離婚。
返上樓上，我拎罐汽水你飲。
華富邨係少數仲未拆嘅鹹水樓。
隻戒指氧化咗，黑晒。
今日休會，擇日再議。
公司股價升到挨近一百蚊。
香港遍地黃金，肯搏肯捱嘅話，前途一定一片光明。
我寧願OT有錢，好過要commission。
尋晚行雷閃電，嘈到我三點幾先瞓得着。
舉個例嚟講，如果你有一百萬，你會用嚟做咩？
呢架包機係用來運隻狗去英國㗎。
甲：「呢個項目由你負責得唔得？」乙：「哦，好囉⋯」
哎呀，我冇帶到副眛鏡添。
佢真係唔簡單，連太空都上過。
佢好勤力，朝朝早六點起身開舖。
區區一餐碎料嚟啫，我請得起。
我唔想同人狗噏辯論！
我整咗好多曲奇餅啊，隨便食吖！
佢寄咗封情信比喺外國嘅女友。
同啲雞蛋裏面挑骨頭嘅人爭論，簡直就係泥漿摔角。
佢攞到噉嘅成績，可見佢平日一定好用功。
我會喺書店度睇住書先。
詠春宗師葉問師承陳華順。
今年請呢幾個後生都幾勤力，幾肯學。
有個學生捉到老師寫錯字，一臉鄙夷。
鬼叫你做錯咩，係要低聲下氣去求佢原諒㗎喇。
我大肚嗰陣由五週開始斷斷續續流啡流到九週，好驚陀唔住個B，好在之後就冇再流。
你搞大咗我個女個肚，而家唔認帳呀？
你哋會推薦邊啲年份嘅紅酒？
阿美輕輕哋拍阿壯膊頭。
音癡佢哋連自己走音都察覺唔到。
個計劃只係短短幾日就已經完成咗。
腹膜好少有原位癌㗎喎，會唔會係癌轉移嚟㗎？
我自己都自身難保，點幫你啊？
佢夜晚返屋企個陣俾人強咗。
我需要一支筆用嚟簽名。
放工我要去糖水舖食芝麻糊。
而家嘅標準時間係零時二十分二十秒。
而家電話咭都有實名制喇。
盼望可以早啲見到你。
青少年容易迷失方向，誤入歧途。
份計劃書下星期要交，你做唔做得切㗎？
好多有錢人都有玩高爾夫球。
佢哋嗜好唔同，缺乏共通語言。
星期五晚又同你個老公仔去拍拖呀？
佢個人做嘢好𥹉懦，成日嘥晒啲時間。
呢幾本期刊釘埋咗做一冊。
呢樣保險公司唔保㗎喎。
佢超卓嘅球技吸引到好多人嚟睇波。
人一老就開始健忘架喇。
張大千嘅仿畫幾可亂真，矇騙咗唔少人嘅眼睛。
公司不乏人才，走啦，冇人留你。
大佬吩咐，執行家法。
爺爺退咗休之後，返鄉下頤養天年，每日散步、捉棋。
你而家唔買就走寶嚹。
佢一俾人發現，就即刻道歉，打算塞住對方把口。
如果你唔幫我，我會陷入經濟困境。
呢條女真係……後面背多分，前面嗌娘親。
網購真係sell方便，等你足不出户就買到。
呢件事令我覺得好煩。
佢而家陀住個慈姑椗，日日都有人拎壺冰糖燉燕窩俾佢補身。
唔使擔心，我哋仲有大把時間剩。
呢隻藥係收鼻水用嘅，每日食三次，每次食一粒。
佢做嘢好快手，唔使人催。
佢竟然返第一日工就諗住劈炮唔撈。
呢度係我公司門口，你咪喺度拉拉扯扯，我報警架！
佢成日哀歎自己命苦。
國家富強，人民生活就會安定。
你正一MK港女嚟，講嘢嘴gel gel又要全世界聽晒你話咁。
拎啲食剩嘅餸去堆肥。
我無意中睇到佢本日記。
佢就算死𦧲爛𦧲，我都唔會應承佢。
呢隻番梘可以有效分解病毒。
鬼叫我細個唔讀書，而家咁低學歷邊度都唔請。
有人同報紙爆料話佢貪污呀。
歡迎各位來賓來臨呢個宴會。
如果想一刀殺死敵軍，平時就要多啲磨刀。
爸爸留低喺保險箱嘅文件，而家仲係原封不動噉放喺入面。
斯巴達係古希臘以驍勇善戰聞名嘅城邦。
個問題我已經同老闆講解得好清楚。
人哋好純真㗎，你唔好教壞佢添呀。
工會決定由今日開始按章工作，爭取加薪百分之3.5。
佢講説話都唔經大腦嘅？
佢好介意俾人話讀唔成書。
嗰間大集團爛船都有三斤釘吖，冇咁易執笠嘅！
買保險有廿一日冷靜期。
我認為唐詩同宋詞嘅文學地位不相伯仲。
銷售數字非常理想，已經超出我哋嘅估計。
政府官員開腔反對呢個活動。
你就嚟三歲喇喎，要讀幼稚園喇！
佢開始踢波有一陣子。
佢嘅表情令我好困惑。
你好煩啊！成日喺度咦咿哦哦！
換轉係你，你會點做？
呢個月我已經聽佢講咗成十萬九千七次，唔熟都聽到熟啦。
獨立創業嘅公司，五年後仍然生存嘅就只有15%，10年更加只得6.3％。
用激將法並唔能夠勸説企跳嘅人。
佢今晚約咗人食飯，所以光速做完嘢。
呢個時候唔應該內訌，而係要一齊諗辦法打低對手。
佢已經簽好遺囑，放咗喺律師度。
埋嚟睇埋嚟揀，手快有手慢冇！
呢個國家啱啱搞完革命，國內仲有好多敵對勢力未肅清。
一企上舞台我就腳軟。
我都好想好似雀仔噉喺天空飛翔。
對人卑躬屈膝好冇尊嚴。
佢係咁做一啲失禮嘅舉動，搞到自己形象好失分。
鼓勵老倌培育新秀，粵劇先可以一路承傳落去。
唔該俾你份CV嚟睇下。
傑哥發咗達記得射住小弟啊。
噚日我唔記得帶遮，焗住要冒住大雨跑返屋企。
你份功課做得唔錯吖！
我個心已經畀佢俘虜咗。
今日都係帶埋把遮出街，以防萬一落雨。
佢日日遲到，分明搏炒啫。
唔好攞啲錢呀，佢陰你咋！
年年呢個頒獎禮都係十足太公分豬肉，肯出席就有獎。
針呢，就冇兩頭利嘅，你都係唔好FF咁多喇。
早期採礦嘅方法主要靠工人拎住工具將石頭從岩體分離，再逐一鑿碎。
呢嚿壽司咁大嚿嘅！同我手掌一樣咁大！
佢唔單只識英文，仲要肯講添！
嗰個人虐殺咗幾隻貓，簡直變態！
佢好鍾意睇書，所以年紀輕輕就已經好博學。
講明三點鐘集合，而家三點半都未見人！
佢鍾意寫煽情嘅小説。
資源錯配係佢哋公司一個嚴重嘅問題。
佢屋企想揾個銀刮痧都冇。
無論婆婆點求情，啲職員都要罰佢錢，真係鐵石心腸，冇嚟人情味。
我哋公司主要係賣電視，其次係賣音響設備。
警察接報後隨即趕去現場。
多謝王生你分享你嘅真知灼見！
你咁咪嚒，天光都未有得食啦。
呢個人正一掃把星嚟㗎，佢嚟咗之後我哋未行過好運。
呢間嘢掛羊頭賣狗肉，所以個名好差。
呢位醫生被指控同病人發生性關係。
佢又讀錯英文字，畀網民笑到面黃。
正如我伯爺話事偈，牛唔飲水唔撳得牛頭低。
校長今日親臨新飯堂去試食叉燒飯。
頭三個月大約有九千宗樓宇成交。
搭巴士𢳆吓𢳆吓噉，好好瞓。
佢雖然係經理，但係重大嘅決定應該同大老闆商量吓，唔可以目中無人，自己話晒事嘅。
自閉症嘅病因依然未有確切嘅答案。
我未瞓得住，要卸咗妝先。
我同你講嘢你都聽唔到。
佢成日黑口黑面，好難相處。
佢生完仔之後個肚皮仲係好光滑。
兩間大學合辦交流課程。
我哋要力爭上游，唔好令支持者失望。
你做咩唔聲唔氣噉坐喺角落度阿？
香港人飲食轉趨西化。
琴日跑步之前冇拉筋，而家小腿勁痛。
你可唔可以幫我按摩下個膊頭啊？
未來兩年有大約五萬個新單位落成。
你需要見一見心理醫生。
樓下條路夜晚成日有人飛車。
商場每個樓層通常都有自己嘅水牌。
佢帶領嘅球隊一場波都冇贏過，佢決定引咎辭職。
移走燃料係滅火嘅方法之一。
佢𦧲我同佢去睇演唱會呀。
佢啱啱失戀，你同男朋友喺佢面前咁恩愛，攞景咩！
佢跳舞嘅動作好優美。
呢個女演員最近同緋聞男友打得火熱。
呢個邊度係蘋果呢？橙就真。
退咗休有啲細藝咪好囉！
假到咁都呃到你，你都算真心膠喇。
過年嗰陣家家户户都會喺門或者牆上面黏揮春。
佢之前咁落我面，我而家叫人揼佢兩嘢都算係出番啖氣。
啲湯咁鹹嘅？你落咗幾多鹽呀？
個菠蘿包硬掘掘食到口都損埋
好多人唔中意帶現金出街，選擇碌卡俾錢。
淡水魚好多寄生蟲，唔好生食呀。
恐怖分子揚言要為佢哋戰死嘅兄弟報復。
佢哋由細玩到大，係一對難兄難弟。
臨考試之前先唔見咗本書，真係好黑仔。
尋日又有單吞槍自殺嘅新聞。
呢鋪真係畀佢殺個措手不及啦！
個暴君徵好多税，搞到啲百姓苦不堪言。
我哋平時影相，就算唔yeah，都會笑吓。
洗淨對手先好食飯呀！
嚱，你做咁多嘢盞嘥氣㗎咋。
你陣間仲要揸車，唔好飲酒喇。
佢生活拮据，淨係食排包同杯面度日。
呢兩份供詞點睇都係一早夾好。
政府好驚人民叛變，所以唔准人喺公眾地方集會。
我突然有食朱古力嘅衝動。
一人一票，咩年齡都要憑票入場。
你餓唔餓呀，我煮個公仔麪俾你吖？
如果痛得犀利嘅話，我建議你睇睇醫生喇。
咪鬼幫襯嗰個黃綠醫生啦，佢成日揼症㗎。
一直增加社會福利解決唔到問題，根本只會多隻香爐多隻鬼，不如諗下助人自助仲好。
我今個sem十二cred。
小心啲，筆尖都會整親手。
你唔應該攞唔屬於你嘅嘢。
嘩，做乜佢個妝化到成個馬騮屎忽咁嘅？
佢攰到唔理三七廿一，返到屋企就即刻瞓覺。
呢本書深入淺出咁解釋咗愛因斯坦嘅相對論，冇乜物理底都睇得明。
好多人都鍾意睇通勝擇日結婚。
爺爺每朝做完晨運就去飲早茶。
佢聽音樂聽得好入神。
佢日日枕住問我攞錢用。
快啲飲啖茶壓下驚先。
個新設計我好俾心機做，包保你滿意！
佢想扮日本人，但係一出聲講嘢就露出馬腳嘞。
阿松由細到大都發錢寒，除咗識數錢之外都唔知佢識做乜。
煮麪嘅時候過一過冷河會令麪質更加彈牙，更加有口感。
我省起仲有嘢未做，走先。
呢水貨完全唔掂，間廠點做嘢㗎？
你睇唔睇到嗰個數目字啊？係三定係五？
我今日冇點食過嘢乜滯，只係今朝起身食咗隻烚蛋就撐到而家。
你份人真係好𠽤啊，一啲都唔識變通嘅。
後天嘅培養都對細路仔好重要。
聽日背默課文，各位同學記得温書。
將啲花生同糖擺埋同一度先。
二號候選人成功當選。
尋晚佢屋企有賊入屋，偷走咗幾千蚊。
上次我拜托你做嗰啲嘢，唔該晒呀！
食完個蛋糕之後，個肚撑住撑住，食唔落其他嘢。
你咀嚼下佢講嘅説話，真係好有意思。
我哋報埋同一個團嘍。
佢一個人負起養家嘅重擔。
喂，妳知唔知妳鍾意開嗰個男仔尋日出咗櫃？
嗰次交通意外令到佢變咗殘廢。
你有冇睇新聞呀？我上電視呀！
文章唔符合要求，要重寫。
我拚咗條老命都要同你死過！
我喺呢段時間pick up咗好多新興趣。
喂，先生，你跌咗嘢喇。
就算你搭的士，你都實趕唔切架飛機㗎啦！
甲：「你好叻啊！」乙：「彼此彼此啫！」
孔子教我哋做人唔應該以怨報德。
個颱風竟然識回馬槍，仲一次勁過一次。
呢個價錢包埋食宿㗎喇！
大明星對住記者粗口橫飛。
嗰面嘅難民需要大家嘅援助。
墟市連續舉辦咗兩日。
而家有幾個錢，應該居安思危，儲返啲錢傍身。
我哋會向你提供三百萬捐款，以示我哋嘅一點心意。
頂樓啲單位通常係最貴。
我揸巴士最憎死鹹魚喺中途站截車。
科學家鍥而不捨追查病毒嘅源頭。
我整多咗份三文治，請你食吖。
「不如食埋晚飯先至走啦！」「唔使咁客氣喇，我今晚約咗人食飯喇。」
佢條絲巾俾風吹走咗。
隻狗死咗，大家都好難過。
遇到錯折應該多加反省，唔應該怨天尤人。
阿松佢諗嘢諗到出曬神，結果一頭扻咗落埲牆度。
你幫我挑啲綠豆出來，唔要黃豆。
你嘅配偶可以同你一齊出席。
兩架車喺十字路口相撞。
細路仔瀨屎好正常啫。
呢件衫起碼要三千蚊。
如果你對比吓佢早期嘅作品同後期嘅作品，你就會知道佢進步咗幾多架喇。
佢走咗之後一直冇音訊。
間書店開喺內街，夠晒隱世。
佢四十歲都嫁唔出，分分鐘由籮底橙變神枱桔。
佢兩個口水戰啫，邊會真係開片？
阿明高超嘅寫作能力令佢得到導演嘅垂青。
間屋設計以實用為主，裝修好樸實。
你唔係孤軍作戰㗎，我哋個個都支持你。
中咗六合彩又唔見咗張飛，真係空歡喜一場。
天花板漏水反映到依個屋苑好粗製濫造。
你數下一共仲有幾多枝水，俾個數量嚟。
你預大約45分鐘去機場啦。
呢頭近街市，又多舖頭，想買乜都有，不假外求。
哎，遲咗一日報唔到名！
手無寸鐵衝去最前面，等於白白送死啫。
總統每晚準時九點就寢。
自殺都解決唔到問題𠺝。
政府會定期抽查入口蔬菜有冇含有過量農藥。
喺好多地方，殺咗人會被判死刑。
撳咁耐鐘都冇人應門嘅？
二戰嘅時候，我從北方走難落嚟香港，投靠我阿叔。
有啲人係鍾意去懸崖攀石，咁鍾意玩命嘅。
要我哋做100題數聽日交？你high大咗呀？
身體多餘嘅能量會積聚成為脂肪。
社科學生注定冇出路？
你唔好成日寒背啦，對腰骨唔好㗎。
佢哋兩個夾埋來整蠱我。
作為皇帝竟然畀人軟禁。
個膠袋喺空中係噉打轉。
呢個人淨係識得捉人字蝨，根本俾唔到咩實際建議！
班細路好似甩繩馬騮噉，喺班房度走嚟走去。
佢個女去外國讀書，之後嫁咗個老番。
度門冇裝氣鼓㗎，麻煩出入請順手閂門。
閃電擊斃323頭馴鹿，挪威國家公園屍橫遍野。
星期五約咗你食飯嘛，我梗記得，mark低晒啦，枱都book埋喇。
市面上嘅手機有兩個主要嘅牌子：A同B。前者價錢比較平，後者比較耐用。
公務員人工咁高，個個都想做。
點樣去公園先最方便呢？
好多疾病都係由細菌引起嘅。
好彩pass咗呢科，唔係就大鑊喇。
橋唔怕舊，至緊要受。
你發咗電郵俾佢咪得囉，使乜再打電話咁多餘啊？
我係識做，不過我唔會幫手㗎。
你著露膊衫返工著實唔係幾適合。
好！我哋從此恩斷義絕，不相往來！
闊別多年，終於可以同屋企人團聚。
佢哋喺樹度髧咗條繩落嚟。
落貨嘅時候小心啲，唔好打爛易碎品。
去旅行嗰陣，衣服、鞋襪及其他衣物記得要分好。
甲：「掂呀！勁！好嘢！」。乙：「大家唔好笑我水皮就得嘞。」
長方形嘅闊係五釐米。
我杯嘢飲叫咗好耐都仲未上。
我恐懼，我誤判，我愧疚。
佢鍾意獨來獨往，好唔合群，所以冇乜朋友。
次次阿儀打親嚟，都淨係揾你。
你幫咗我，我請你食晚飯啦！
今日到我哋喺台上面格劍！
誒……呢樣呢……誒……我都唔知點講。
同學都唔願意同佢一組，佢而家孤家寡人。
今次你嘅表現爭啲喎。
佢哋食水好深㗎，一條手鍊成本先至嗰幾十蚊，但係就賣到千幾蚊一條。
歡迎攜眷出席呢個活動。
你送乜嘢俾你媽咪生日？
佢報夢話我知佢喺下面好唔開心呀。
你個人真係好多口水！
我阿媽做女嗰陣時已經好多人追。
買定保險，萬一有乜衫長褲短都有得賠吖嘛。
呢個球星回晒塘，跑唔郁喇。
人哋讚你就即刻飄飄然，佢想捧殺你咋。
血姑一陣會嚟打豆㗎喇。
得閒去郵政局寄咗封信佢。
啲同事group埋搞事，用陷阱裝我。
大學畢業做19 sales嘅人係咩心態？
管理層同罷工嘅工人展開咗對話。
十萬八萬濕濕碎啦，唔好計較喇！
你應承咗我又唔做，你想賴帳呀？
你呢個星期返足七日工，幾時先休息呀？
警方喺建築地盤擒獲三名非法入境者。
呢副恐龍骨非常完整。
你知唔知你對我造成嘅傷害有幾深？
佢兩個成日去邊都一齊，真係老友鬼鬼呀！
唔合理嘅政策就應該廢止。
嗰對雙胞胎生得一模一樣，根本都唔知道佢哋頭先互換咗啲衫。
個疑犯投訴話佢受到粗暴對待。
你咁做又不無道理嘅。
你搞到我件裇衫巢咪掹，陣間點返工呀。
亞視又重播呢個節目喇！
我尋晚發咗個奇妙嘅夢，做太空人上月球。
政府推出呢個政策，希望刺激經濟、改善民生。
佢份人好熱心嘅，幫到嘅佢實幫。
開飯喇，幫手擺碗筷啦！
有冇食過炸和味龍呀？
80年代美國帶起健康舞熱潮，仲令原本係運動裝嘅原子褲成為時裝，連師奶去街市都着原子褲。
立場一致嘅人當然會互相支持啦。
經過呢件事之後，我先至領悟倒人生嘅真正意義。
點開枱呀？都未湊夠腳！
根據呢個國家嘅刑法，佢被判監十年。
你真係無藥可救，望君嘗糞啦你！
醫生話要開刀割咗個瘤喎！
唔見咗信用卡要報失。
做錯少少嘢啫，使唔使係咁數我呀？
你洗到架車令立立先好走。
無人會明白我同佢分咗手之後嘅痛楚。
呢個project佢瞓身噉做㗎。
呢個茶几要自己裝嵌㗎。
海草係好多海洋生物嘅棲息地。
佢尋日俾人鬧咗餐之後，即刻收到大信封。
佢個樣鬍鬚勒特，成日嚇親細路。
個結局係成套戲唯一嘅敗筆。
每日香港時間中午12點，銅鑼灣避風塘岸邊都會鳴放禮炮。
美國嘅拉斯維加斯有好多大型嘅賭場。
你今次失敗，主要原因係你輕敵。
大軍發動政變，擁立主將登基。
要三十歲前上到車真係好難㗎。
請問附近有冇郵局啊？
佢嘗遍天下間嘅美食。
你點可以放棄呢個咁寶貴嘅機會㗎？
承辦商認為鋼索斷裂係由於金屬疲勞。
為咗照顧家庭，瑪麗決定辭職唔做嚹。
先生，呢度唔可以食煙㗎。
佢爆肚講笑，無度過稿。
佢咩唔中意iPad呀，佢今年生日收到都不知幾開心。
瘀咗小小啫，冇咩大不了。
如果嗰啲淋糝嘢呢，就用啲袋仔裝住佢。
夜媽媽行過義莊，你都咪話唔驚。
而家冇落雨，但係都係帶把遮保險啲。
整下個頭先出街好喎。
啤啤唔鍾意戴狗繩落街散步。
試過晒都係唔得，今次真係冇符。
佢個人矇查查，你問乜佢都唔會知架啦。
以前用modem上網，一俾人拎起個電話，就會斷線㗎喇。
網上報税有乜嘢好處啊？
仔大仔世界囉，做阿媽嘅邊度管得咁多吖？
大會安排咗超過三十名糾察維持秩序。
而家你梗係嘆啦。生咗仔就唔係噉講㗎喇。
我住喺旺角嘅。你呢？
趁爸爸媽媽去咗外國旅行，我哋可以去朋友屋企過夜，先斬後奏，等佢哋返嚟先話俾佢哋聽啦。
佢打算喺國外發展事業。
呢間廠前排俾人踢爆咗用地溝油，啲貨落晒架㗎喇。
往後嘅日子你要好好照顧自己。
去一次旅行閒閒哋都要幾千蚊，我冇咁多錢啊。
超人啲死光好型呀！焦焦焦！
做嘢嘅時候又唔幫手，而家先至嚟邀功。
喺球場入面我哋為各自嘅球會搏殺，但係喺球場以外我哋係好朋友。
佢屎窟撞棍先過到今次考試。
我阿叔個樣好似我阿爸。
呢場比賽我決定棄權。
𨋢入面個人賊眉賊眼噉，我都係等第二架𨋢嚹。
你望住個海自言自語講啲乜嘢啊？
主修經濟學唔代表生財有道㗎喎。
我同佢講得一清二楚㗎喇，我唔會嫁俾佢。
今日天氣咁好，一齊跑山囉！
傳統印刷媒體好難贏到資訊電子化嘅大氣候。
我都唔明點解公司升佢條軟皮蛇都唔升我。
你幾忙都好，最少都打個電話返嚟吖。
金融業係香港最重要嘅經濟支柱。
衷心感謝閣下嘅支持。
佢就係你嘅senior，即係我哋嘅組長。
年中都有唔少客走數㗎。
出去外面玩啦，唔好阻住我做嘢！
全村集腋成裘，捐錢重修廟宇。
有史學家話鴉片戰爭係大清嘅奇恥大辱，我就話係自取其辱。
我哋未能取得任何突破。
mark咗落簿度未？
呢位演員醖釀緊情緒去入戲。
好就好在佢冇嫁俾個衰人。
嘴炮你就叻，做就多多藉口。
我足足用咗兩個禮拜嚟做呢份功課。
發言人重申佢哋絕不向恐怖份子妥協。
呢度一片荒地，一個人都冇。
上唔切上班巴士，冇撞正爆軚，未嘗唔係塞翁失馬。
你可以喺簡報裏面加入音樂、旁白等等嘅音訊檔案。
餐餐都油炸鬼送粥，小心肥死你呀！
吸入過量嘅一氧化碳會嚴重損害心臟。
近日首都霧霾嚴重，市民都買定口罩過濾空氣中嘅細微粒子。
佢哋呢對雙胞胎嘅默契特別好。
我一向對人最有禮貌。
好耐冇食日本嘢，不如我哋今晚去食放題囉。
換偈油唔換油隔即係冇換過。
喺靈堂度見到佢嘅遺像，真係感慨萬千。
我唔認為呢個係恰當嘅行為。
照顧父母係我哋應份做嘅。
活咗幾十年，都未試過一個人去旅行。
我哋每年都會去行年宵。
你唔好成日話你細佬啦，佢都好乖架嘞！
呢個議員同大財團嘅關係簡直係千絲萬縷。
我發誓，我會照顧你一生一世。
有人留咗張字條俾你。
我接受到有肉地，但癡肥到連行動都好論盡嗰種，我就唔識欣賞喇。
公司計劃下年更換一隻新嘅防火牆。
讀數學系嚟做咩唧？學埋晒啲屠龍技。
我最唔鍾意漢堡包入面塊生菜。
呢套戲上年入圍金像獎最佳電影。
當年啲省港旗兵揸住AK連環打劫幾間金舖，差佬都冇晒符。
佢全靠急智，先可以安然脱險。
出門太匆忙，唔記得戴錶。
我尋日擗晒中學啲舊書喇。
我今年去咗七次旅行，幫自己創下一個新紀錄。
我哋嘅生產線品質受到嚴格嘅監控。
佢嘅表現真係好唔掂。
我一早就批中你會讀到大學架啦！
呢件事我唔理嘞，你哋搞埋佢啦。
架船喺意外之後沉沒。
呢個商場嘅地下全部都係食肆。
佢件衫濕晒，撻住喺個身度。
喂，今晚嚟我度訓，我同你孖鋪啦！
我仲未睇《大時代》㗎，你咪劇透！
佢演講得好自然，一啲都唔怯場。
年宵花市 好墟冚，再加埋啲檔主叫賣嘅聲，真係好有新年氣氛。
呢間公司政策過時，工作環境好奄悶，我就嚟諗住劈炮唔撈。
淮山可以止屙，但冇肚屙嘅話食太多會結恭。
你將啲碟放到咁高，拎嗰陣好易打爛㗎。
賺大錢？做得住都偷笑啦！
呢個花樽簡直係巧奪天工，唔怪得佢賣咁貴。
哎呀死啦冇帶條辮出街，一陣熱死都冇得紮起喇。
高層單位租金會貴一兩千蚊。
佢十二歲就開始接觸靈界。
喺香港嘅現實環境之㆘，要解決獨留子女喺屋企嘅問題，政府必須提供足夠及完善嘅托兒服務，特別係暫託服務。
佢細個冇飯食，營養不良，搞到而家廿幾歲人都仲係奀挑鬼命。
我就睇下佢有幾多斤両。
好多政治婚姻都係以失敗告終。
出年多項工程上馬，人手需求上升。
笪濕疹揾嘢搽吓佢啦。
你咁夜都唔返屋企，唔驚你老婆話你咩？
畢業以嚟我都冇返過學校。
佢一直都冇辦法證明自己嘅假説。
佢一邊食飯一邊講嘢。
好多國家都開始咗減低碳排放嘅政策。
你做乜同一時間戴咁多件首飾，搞到自己成樖聖誕樹咁。
一碗拉麪850 yen，圍返港紙都只係64蚊。
佢得碩士學位，所以主席話佢未夠班做副校長。
呢本百科全書介紹咗好多有關昆蟲嘅嘢。
佢賣假貨，俾海關封舖係咎由自取嘅。
中國同俄羅斯係利益共同體。
不如今晚整條斑食下囉。
佢成日恰你，你咁都抵得頸嘅？
呢個公園啲流浪狗好惡。
佢咁做一定別有用心。
電梯暫時停止使用，不便之處敬請原諒。
疑犯唔開門，結果差佬揾人爆門入屋。