好彩佢夠眼利，留意到啲細微嘅線索，終於破到案！
你一路喺我耳邊吹氣，搞到我好痕。
我個朋友俾個賊五花大綁。
落斜嗰陣唔好一味踩迫力，記住用拖波輔助避免制動系統過熱失效。
仲有幾步就到終點線，捱埋佢！
船隻因為過重而下沉。
呢幅人像畫得好細緻。
個bb嘅肚䏙彈下彈下好得意呀！
我嘅夢想係環遊世界。
揾啲藥油搽落魂精度，睇下會唔會好啲啦！
我哋今次選舉贏到開晒巷呀。
僱主唔可以剝削僱員嘅福利。
佢上個月將層樓賣咗。
你又話商場門口等？我圍住個商場行咗一個框都揾你唔到。
佢送咗一枝花俾佢阿媽。
快啲點蠟燭啦，唔點吹咩呀？
佢噉做都係出於善意㗎咋。
勉強冇幸福㗎，放手罷啦！
我哋要扭實粒螺絲帽先得。
我唔會俾你嘅奸計得逞㗎！
你咪騰晒雞先得㗎！幫手啊！
呢個伙記咩都自動波唔使叫。
啲舊報紙掉晒佢好唔好？
呢間餐廳有冇緊急出口㗎？
佢心地善良，成日都會幫有需要嘅人。
我敢打賭聽日會落雨。
唔使驚蕩失路，呢度係我地頭。
我哋大學都有K房㗎。
呢座煤氣爐有四個爐頭。
入稟高等法院申請司法覆核
今次嘅事，我既往不咎，下一次唔好再俾我捉到。
新任董事將會重組公司架構。
今次師奶股神出山，我哋有救喇。
醫護人員要承受沉重嘅工作壓力，真係做到心力交瘁。
啲裙有咁多花款，點揀好？
我有好多BB衫，不如下次拎啲俾你吖。
支筆阿公嘅，你用完記得擺返好。
孫耀庭係中國史上最後一位太監。
呢個星期我好忙，唔得閒出嚟。
朋友就係要幫朋友分憂。
你勇於承擔錯誤，我為你感到自豪。
我哋所有嘅訂單都係用電腦處理嘅。
呢塊扒煎得幾好味喎。
我有罪，我乞求上帝嘅寬恕。
好啦，碟咕嚕肉都炒到咁上下喇，係時候打返個芡，收返杰個汁喇。
聽講呢棟大廈有好多鬼。
而家個個都凍薪，人人都唔想消費。
呢啲麪條係用小麥粉整嘅。
佢同佢家姐一樣咁靚。
你嘅一句説話驚醒咗我，我會俾心機讀書。
我頂唔蒲打咗個冷震。
曼聯最終以兩球擊敗韋根，奪得英格蘭社區盾。
你講嘢好冇唔好咁玄，簡單直接啲啦。
佢本來只係諗住幫人，點知唔覺意就助紂為虐。
呢部死人電腦，日日都hang嘅。
畀你見識下我嘅實力啦。
落大雨都唔遮埋個女仔，一啲都唔憐香惜玉嘅。
暑假嗰陣，佢成日返學校練波。
啫喱筆有好多唔同顏色。
佢移民之後喺唐人街啲工廠仔度車衫。
公立醫院服務一月一號起加價百分之五。
佢呢幾日行為怪誕，好似撞邪噉。
個導演都冇畀時間啲演員排戲，佢哋又點會演得入戲呢？
次次電腦壞咗佢都喺度發𤷪𤺧。
你成隻冤鬼咁跟足我一日做乜嘢？究竟想點？
佢最鍾意發噏風，你唔使理佢㗎。
喜鵲叫係一種吉兆，預示好運會嚟。
公職人員薪酬調整條例
中國人結婚，男方要送禮金俾女方家長。
你睇唔睇到佢拎緊乜呀？
衞生起見，保持社交距離。
你一時又學芭蕾舞，一時又學唱歌，結果冇樣叻。
每個月老公俾二萬蚊我做家用。
警方破獲一宗懷疑毒品走私案。
唔少人專誠入場揾班靚女model合照。
今日咁得閒，砌番幾圈先啦。
佢地全部都係亡命之徒，為咗錢做乜都得，連命都可以唔要。
平時唔多做運動，又食咁多肥膩嘢，好快變大肥貓㗎。
你知唔知其實一個女人嘅卵子係喺出世之前已經決定咗有幾多㗎喇？
呢個關口我點過到呀。
噚晚你咪話你買咗拼圖返屋企砌嘅，砌成點啊而家？
個囚犯喺監獄偷走咗。
香港人嘅婚禮多數都係中西合璧嘅。
你部手機入過海水，好擇使喎。
你兩個幾時擺酒派帖呀？
阿姆斯特丹嘅紅燈區係世界知名。
佢坐完監，決心要做個好人。
演唱會場地太擠擁好容易發生意外。
喺外國亦都有好多確診嘅個案。
入咗冬都仲見到女仔着熱褲。
今次佢本來有機會贏比賽，但佢冇參加到，令佢悔不當初。
聽歌劇似乎仲係小眾活動。
居然得一個人嚟呢個活動，實在係枉費大家籌備嘅心血。
你好好醜醜都做完至走吖。
全力以赴，做到最好。
會場響起激昂嘅口號聲。
快啲喇，個客等緊㗎！
佢哋兩個嘅婚期好接近，你要去飲嘅話，呢段時間就唔好去旅行喇。
有女星本寫真堅持三點不露。
呢個突如其來嘅颱風令唔少人無家可歸。
冰封三尺，非一日之寒，我同佢之間，亦係埋藏咗好多心病未徹底解決，先至決裂。
最有效嘅防禦係攻擊。
你買單程飛就得嘞，唔駛買來回飛嘅。
佢三歲嗰時得咗場大病，自此就聾咗喇。
小明話唔去今年嘅聖誕舞會有三個理由：一則佢唔想洗錢，二則佢冇時間，三則佢已經有女朋友。
你走去揾返你舊菜有乜謂吖？
即使各國國情不一，普世價值依然係人類嘅共同追求。
眼見天就快光，但我份功課仲未做好。
阿明自細就有個宏願，就係要做太空人。
你唂到面都紅都搬唔郁張椅。
佢屋企請咗個洋人教佢講英文。
佢好人好者，點會加入黑社會？
佢作咗好多個大話去隱瞞佢犯罪嘅事實。
我由六歲開始就有寫日記嘅習慣。
日日食麥皮，心臟都好啲。
搭用電嘅交通工具可以減少排放二氧化碳。
牧童喺放緊牛嗰時喺樹底休息。
啲非法的士好興冚旗，然後等遊客路過就拉佢哋上車，收貴佢哋。
法官判案嘅時候明鏡高懸，絕對唔會有任何偏頗。
我諗住去大嶼山睇天壇大佛。
佢份計劃書做得好差，淨係將以前用過嘅橋炒埋一碟。
西多士好高卡路里㗎。
要預防傳染病，請注意下列幾點。
婚禮籌備得密鑼緊鼓。
呢張相好模糊，睇唔清楚我個樣。
喺地鐵站出面成日都有的士司機喺度兜生意。
先生，介唔介意用少少時間填份問卷啊？
班同事唔滿意佢成日擦波士鞋，所以杯葛佢。
呢幾日凍到我啲手指都麻木晒。
嗰隻漁船喺航行途中遇到風暴。
雖然佢係好MK，但係勝在份人夠真。
唔識就睇人地點做，唔好搞亂檔。
如果大家冇異議，就咁決定㗎喇。
佢手車好好，好順利噉過咗呢個急彎。
落雨果陣拐彎小心啲。
通貨膨脹，乜嘢都話加價，搞到百物騰貴。
佢都戇鳩嘅，邊會有人喺條女M到嗰陣激佢㗎？
我要返屋企喇，如果唔係實俾阿媽丙呀！
係學校入面嚴禁講粗言穢語。
妹妹你俾張書單我，幫你執齊套書吖。
佢開會嗰陣講漏嘴，俾老細抦鑊金。
成棚牙都係煙屎好核突㗎喎。
你睇吓阿明，佢就咁一拳就打到阿松飛咗出擂台，真係同拳王阿里有得揮！
我哋要同發達國家看齊。
佢將會擔任財務總監。
你都幾夠薑喎，嚟我地頭搞亂檔，未死過呀？
呢隻股票每年都有分紅。
菠蘿包入面冇菠蘿㗎。
日子定好咗我再話你知。
我爺爺真係老頑童嚟嘅，七十幾歲人都咁鍾意整蠱人。
呢封掛號信，一定要本人簽收嘅。
匪徒槍擊咗一個護衞員。
友愛對我嚟講係好重要。
佢哋唔啱蕎，傾唔埋。
香港人講嘢經常夾雜英文。
快啲瞓覺，唔好做夜貓。
政府派錢有咩值得開心唧？羊毛出自羊身上，咪又用返納税人啲錢！
唔該，你側跟個位有冇人㗎？
佢兩個志趣相投，一傾起計就雞啄唔斷。
補領身份證要去辦事處搞㗎，因為怕有人冒認。
佢哋為咗贏依場比賽而大費周章。
而家嘅社會比以前開放。
響我班𡃁面前say no，你而家擺到明剃我眼眉啫。
原來漏低咗喺度，唔怪得我揾唔到啦！
已經嚟到絕食嘅第三日，阿明明顯衰弱咗，唔係好企到起身。
金正恩真係會同南韓打咩？
佢出賣國家，成為千古罪人。
「死啦，唔通佢有男朋友？」「係又點唔係又點唧？你都溝唔到佢㗎啦。」
唔好食咁多零食啊，因住陣間食唔落飯！
佢係個好好嘅男仔，你要好好珍惜佢。
擔心死阿媽喇，好彩你去完北韓返嚟都冇穿冇爛。
有人話毒犯係社會嘅渣滓。
唔好覺得入到大公司就好威威先得㗎。
句法成份嘅概念可謂重災區。
啲貪官做咁多衰嘢，一定會畀雷劈！
有冇相熟嘅裝修師父介紹？
我升咗雞仔餅唔使行咇㗎喇，不過有時都會出去辣更嘅。
啲榨菜又鹹又辣，好開胃。
我哋一齊進入奧妙嘅植物世界啦！
公司出咗張通告話減薪。
嗰個著名作家決定封筆。
今朝終於炒咗老闆魷魚。
將果汁倒落個模再放喺冰格40分鐘，你就會有枝果汁雪條。
我逢星期四有兩堂lecture喺同一個課室連住上。
每年公司都會舉辦聖誕晚會。
中國經濟近年嚟飛躍增長。
請所有親戚上台影張大合照。
應該檢查鋁窗框架嘅連接部位，以策安全。
有三架巴基斯坦嘅戰機被指侵犯阿富汗嘅領空。
你急住走咩？喺度食埋飯吖！
朗誦要注意字正腔圓。
個新人完全埋唔到堆，冇人理佢。
你有冇去過本地舉辦嘅音樂節？
失蹤者至今仍然未揾得番。
你想食乜嘢呀？中式、西式定日式？
佢四十歲都仲keep得好好。
亞洲有好多個國家，中國係其中一個。
你睇，啲球員出場喇。
尋日天氣報告話會有雨，果然今日就落雨嘞。
佢同老婆分緊居，法律上仲係已婚。
佢號稱中環劏豬凳，入親邊間公司死邊間。
頭先差啲畀架的士揩親。
颱風嗰陣，啲漁船都會入去避風塘。
上次份報告做錯晒，俾老細省到立立令。
佢因為成日整蠱啲同學，所以比老師罰。
我哋摒棄咗呢個方案。
你今日頂呀芬個位啦，佢病咗。
佢喺公司俾人舞嚟舞去，真係慘！
我個伯爺婆又試煮好餸畀我食。
好多工人都着吊帶褲。
咪話係你啦，就係我都唔得啊。
條褲鬆得滯，搞到我要一路行一路抽。
我哋嘅產品主要針對一班青少年。
企喺佢旁邊嗰個人係邊個？
法律界向政府促請修例。
女仔個個都鍾意扮靚㗎啦。
後面架車輕輕揩到我架車。
呢份工嘅經驗好可貴。
呢個公園佔地三十公頃。
你唔好成日執相去呃like啦。
獎你今晚唔使洗碗啦！
鎮靜劑食得耐會食純㗎。
我近年買電子書多，慳位啲吖嘛。
被告聲稱佢喺殺人過程中得到快感。
塵蟎係好常見嘅致敏原。
請你反映下我哋嘅意見。
政府不斷愚弄廣大嘅市民。
阿松佢畀人誣蔑佢非禮。
佢以為贏咗開始減速，臨尾畀對手超前衝線。
佢拒絕就呢件事件表態。
個掣喺畫面嘅右上角。
有人見到佢哋兩個喺餐廳度密斟。
呢份工咁辛苦，真係揾鬼做。
已經天黑喇，仲未到嘅？
佢發台瘟唔記得對白。
佢塊臉圓咕碌咁好得意。
佢本來就嚟輸㗎啦，勝在好運先至贏到。
雞心俾人盅咗一搥，好痛呀！
沖奶茶之道真係博大精深。
佢係呢件案件嘅主犯。
每年尾牙老闆都會表演助興。
班高官啲仔女全部喺晒外國留學做嘢。
一夜情係揾唔到真愛㗎。
有一個犯罪集團威逼女子賣淫。
佢哋唔係真係飲童子尿咁核突呀嘛？
依家冇人着白飯魚㗎喇！同女仔出街著白飯魚會俾人笑。
我哋喺車上面全程都冇瞓過。
每日都有好多遊客嚟香港。
大時大節出街食飯會好逼人㗎！
受肺炎影響，逾七成受訪打工仔停工減薪。
天氣熱，人要飲水，車嘅水箱都要加水呀！
佢伏完冰覺得自己識飛，然後跳咗落街。
如果佢有嘔吐嘅跡象，就要立即睇醫生。
小妮好自豪自己好瘦，所以成日俾人咒佢變肥。
佢終於向人展現佢嘅笑容。
佢每次默書都拎到一百分。
我越睇佢就越唔順眼。
呢個人好有骨氣，佢絕對唔會向不公義屈服！
佢係靠響鄉下蝦蝦霸霸、巧取豪奪而致富，極其量只係一個土豪。
我屋企好亂，唔好介意。
佢愛一個人會好死心塌地，憎一個人又會好決絕，愛恨分明。
呢枝嘢彎彎曲曲噉，係咩嚟㗎？
你有啲咩煩惱不妨同我傾下吖！
我見唔到佢唔會罷休。
後人奉老、莊為道家嘅始祖。
為咗保護版權，你最好喺份自己出嘅考試卷度打水印。
隻game初初好易玩，之後難度就幾何級數咁上。
部汽水機打咗柴，要叫人嚟整。
幅牆突然成窟甩咗出嚟。
每間大學設有緊急應變小組。
聽日起啲機票有平喎！
投資咩都好，唔好俾人氹兩氹就投資倫敦金呀。
我好睇唔起啲乜都唔識、對社會冇貢獻嘅二世祖。
癲癇症會死人，唔講得笑㗎。
我大佬啱啱喺馬拉返咗嚟。
有啲國家嘅軍糧好豐富㗎。
阿嬸，你都係返鄉下耕田算啦！
你額頭咁㷫，快啲黏塊退熱貼！
我屋企俾人爆格，唔見咗幾隻金撈。
佢加入呢間公司唔夠一個月就已經俾人洗腦，淨係掛住揾錢。
唔使幫我喇，我自己做得嚟。
識食就一定食北菇蒸雞。
我嘅決心並冇點滴動搖。
距離交卷時間仲有十五分鐘。
我爸爸因為屋企冇錢，十歲就輟學喇。
而家仲未知道疫潮嘅起因。
打麻雀係逆時針出牌。
冥王星係太陽係最大嘅矮行星。
我醬爆感覺到，喺呢個moment，要爆喇。（電影《少林足球》）
今次就原諒你啦，不過下不為例啊！
文字唔係士大夫專利。
嫲嫲對日佔時期嘅記憶仍然深刻。
果然係靚茶，又香，又回甘。
想賺大錢都唔一定要做埋啲傷天害理嘅事嘅。
點解我個外賣咁耐都未到嘅？
佢想喺窗邊睇風景，同隔籬個乘客調咗位。
隔籬個陳太生咗個慈姑椗，好鬼得意㗎。
佢娶咗老闆個女，事業當然扶搖直上啦。
你咁忙，重應承咁多義務工作，噉唔係自討苦吃咩！
佢一做親運動就好易受傷。
阿爸年紀大，我淨係俾佢食瘦肉，唔俾佢食肥肉。
斯文啲啦，唔好咁大力。
喺觀景台上欣賞維港夜景
佢老婆偷情之後，毅然決定展開新生活。
呢間餐廳淨係得gimmick，啲嘢好睇唔好食。
我真係烏龍，又唔記得帶銀包。
你唔使再為自己開脱罪名喇。
全程將會以廣東話導賞。
望住廚師研啲香料，好有特色。
我今朝搭的士，攋低咗部手機喺車度𠻹。
理科包括數學、物理、化學、生物等等。
我淨係呢一次借錢俾你㗎咋，下不為例㗎。
啲喪屍殺到嚟喇，再唔走我哋就一鑊熟喇。
今次演唱會嘅嘉賓陣容鼎盛。
兩位介唔介意坐吧枱？
我成日mean佢，串佢，我好enjoy。佢mean我，我會比佢更mean！
貪官污吏必須繩之於法。
尋晚我間屋俾人老爆，唔見好多嘢。
西環碼頭係一個睇日落嘅好地方。
有咗手提電話之後，而家電話亭剩係用嚟避雨㗎咋。
佢將自己嘅快樂建築喺人哋嘅痛苦身上。
老闆成日強調合作精神嘅重要性。
佢深愛妻子，唔願意見佢受苦。
佢太急功近利，為咗成功連朋友都出賣。
火力唔好過龍，唔係就會煮燶。
上次股災輸咗我成百萬，真係一殼眼淚。
你輸曬啲錢呀？sosad！
我老婆話想食omakase，所以我哋嚟試下。
美國喺一九四一年向日本宣戰。
老板娘在位，我哋好難有人工加㗎。
你得啲咁嘅三腳貓功夫就出去教人，唔怕畀人笑咩？
佢冇返學一排，所以覺得啲功課好難追。
為配合煙花匯演，多條道路將於傍晚起劃為行人專用區。
阿仔，幫我穿支針啦，你好眼界啲。
呢幾年香港經歷咗好多變化。
好心你去行山就唔好着高踭鞋啦！
叫埋爛賭陳噉咪齊腳囉。
你對我一家人都咁好，我哋真係無以為報！
呢個團五個人就可以成行。
呢間房咁闊落，不如做會議室啦。
而家每個月都有萬鬆啲收入噉啦。
你呢舊野點寄信呀？寄包裹啦！
阿伯寶刀未老，朝朝去晨運。
喂，我受溝喎，仲唔咀我？
條女好拜金㗎，專揀有錢仔拍拖。
呢度我話事，我話唔得就唔得。
隔籬屋個阿伯尋日突然隱疾發作過咗身。
佢將成件事嘅經過錄咗喺餅錄影帶入面。
喺呢間公司打拼咗兩年，佢終於決定自立門户。
好坦白，你唱歌真係幾難聽。
本來一開始，呢個係一個玩笑。
我哋呢條村嘅歷史源遠流長，可以追溯到八百年前。
我哋呢排嗌少咗交、傾多咗計，關係改善咗好多。
今日籌到嘅款項將會悉數撥入慈善基金。
你就嚟要去旅行，要開始打點一下啲行李喇。
你完全係有破壞冇建設！
條友癲㗎，快啲銬起佢呀。
佢中咗大獎之後得意忘形，亂咁講嘢。
一般嘅書籍雜誌係嚴禁刊登露點相片嘅。
我印咗份表格出嚟俾你。
呢對夫妻經常因為小事而口角。
呢尊銅像係紀念陳先生嘅。
阿松佢做錯咗嘢畀阿ger鬧，畀人鬧鬧吓喊喎。
我今日搽呢隻指甲油好唔好呀？
有演員被指捲入一宗風化案。
今次嘅事我欠你一個人情。
唔好企喺廁板上面，好危險！
政府又派錢俾市民喇。
內街幾間cafe都唔錯㗎。
我送咗盒茶葉俾我男朋友嘅媽媽做見面禮。
雞肉墨丸米線大辣吖唔該！
明星嘅緋聞通常都係師奶茶餘飯後嘅話題之一。
做乜成朝彳亍噉轉？有咩事咁煩？
你今個學年攞唔攞到船呀？
我喺個樹林入面蕩失路。
你以為響朵我就會怕你？
夏天係食雪糕嘅季節。
晚晚都有一批慘綠少年喺7-11打躉。
我哋係咪應該反省下，我哋噉做究竟係咪過咗龍呢？
航空公司免費upgrade咗我做商務客位。
今次輸左響班仆街手上，仲慘過死老豆。
坦白從寬，抗拒從嚴。
用北斗七星嘅天樞、天旋星可以揾到北極星㗎！
呢個細路好招積㗎，成日都喺度認叻。
隻蕉唔見噉橛嘅？你食咗呀？
呢份工好受歡迎，申請人數好多。
好多小朋友喺公園追逐。
兩夫妻有咩唔講得吖。
間舖執咗笠好多年喇。
你唔好恰我，咪當我契弟！
佢哋比賽咗五個回合都分唔到勝負。
你跳落水嘅時候記住要閉氣。
部電腦固定咗，唔會再郁。
冇𠺝，咪用盡所有辦法照做囉。
你做乜係都要煩住我啫？
呢條裙有童裝，可以買返件俾囡囡着喎。
你就好啦有住家飯食，我食外賣食到厭喇。
我有個不情之請，希望你可以幫我一個忙。
佢始終都係你朋友，你唔可以噉對佢㗎。
知法犯法係唔係應該罪加一等？
你鍾意點樣食油炸鬼？就咁咬？定係切片？
好多老人家都鍾意同朋友打下牌解悶。
有冇興趣一齊去旅行呀？
一頭家有好多事要理㗎！
呢個慈善機構以扶弱濟貧為己任。
你咪牙斬斬，應承得人就要做得到。
呢間學校起嗰陣偷工減料，所以一有啲咩突發事就好危險。
教育界發起聯署，反對復考TSA。
中國係北京奧運嘅東道主。
一見到你，我就情不自禁想錫你。
呢件係最後一件現貨喇。
忙咗一日，佢精疲力盡。
你睇佢件衫，好誇喎！
佢眼矇矇好似未瞓醒咁。
今朝架火車好多人，我唯有夾硬逼入去。
中秋節嗰陣燙火膏特別好賣。
部釘書機冇晒釘書釘喇！
若果飲苦茶覺得苦，可以食粒陳皮梅送口。
呢度好凍啊，凍到我起晒雞皮！
補鞋佬陳伯話，「鞋」字半邊難，不過都有半邊佳。
我呢排好手緊，可唔可以借啲錢嚟用？
你出去之前，梳一梳個頭啦。
呢度好雜㗎，我夜晚落街成日俾人撩。
你今朝幫棵花淋咗水未呀？
點解你食嘢唔使𡁻㗎？好似撑沙雞咁灌落個胃。
一年一度嘅花車巡遊又嚟喇。
全靠大家同心合力，大家先至得以贏到呢場比賽。
佢同老婆嗌咗交，而家連食飯都分開食。
着到咁靚，今晚去飲呀？
嶺南地區四方都俾山海環繞，環境好靚。
我隻大牙蛀咗。好彩牙醫話可以補牙，唔使剝。
算啦，意外嘅嘢，大家都唔想嘅。
去瑞士旅行就唔好算死草，玩豪啲。
香港係著名嘅美食天堂。
由昔日小漁村蜕變成為今日嘅國際大都會，香港百幾年嚟嘅城市變遷盛載著豐富嘅歷史文化。
史提芬史匹堡係專拍大片嘅導演。
今日紫外線指數強度屬於中等。
點解你可以話走就走㗎？唔通你喺香港土生土長，對呢個地方冇感情咩？
新郎哥喺台上講到眼濕濕。
大佬啊，我點知佢去咗邊唧？
我加咗你部電腦入公司個網域喇。
你要小心啲樹啊，唔係隻風箏會卡住㗎。
愛因斯坦係二十世紀嘅著名物理學家。
佢最鍾意同人拗頸，句句都一言九頂。
俾火酒捽下，就整得走啲貼紙印㗎喇。
我幫你轉接另外一條專用嘅電話線。
啲教科書成日改版，無得買二手，個個都逼住要買貴書。
老竇腸癌隻標靶藥一個月成二萬蚊，有冇得申請資助？
你讚緊我定挖苦緊我呀？
聽晚一齊食飯啦，我後晚要當夜班，唔可以陪你啊。
市面上有好多假貨，睇清楚有我哋隻雷射貼紙先好買呀！
喺窗邊同門邊擺啲老鼠膠啦。
唔好郁手郁腳好喎，我可以告你非禮㗎！
保養淨係包檢查咋，換零件要加錢㗎。
一架民航機俾恐怖分子劫機。
呢個安排對乘客非常不便。
佢兩個撐到恆，唯有我做醜人搞掂佢啦。
綠帽唔怕戴，最緊要除得快。
我差唔多搞掂晒㗎嚹，你幫我執埋啲手尾啦。
我成日幫襯呢間麪包舖㗎，佢哋啲曲奇餅好好食。
老師時時勉勵我哋要做有責任心嘅人。
只准州官放火，不准百姓點燈。
佢日日搭的士出入，好似幾百萬未開頭噉。
我想去一次加拿大睇楓葉。
我哋衷心希望校方會答應我哋嘅要求。
塊地唔係你嘅，你唔入得去，天公地道吖？
暫時都未想拍拖，等一切都安定啲先再作考慮啦。
知音人先至識欣賞佢嘅作品。
你噉嘅嘢都講得出口，佢一定好傷心。
呢位博士嘅演講真係有趣。
好頸渴呀，雪櫃有冇嘢飲呀？
又話中國政府今朝會入股救市嘅？我隻9413今日由兩蚊一下插水插到落五毫呀陰功！
呢個發明真心有創意喎！
菲律賓由七千幾個島嶼組成。
N年前嘅事佢重記得好清楚。
今朝呢隻債券嘅價位曾經大幅波動。
佢後生嗰陣為咗揾快錢去偷嘢，一失足成千古恨，畀警察拉咗。
佢成日用部pad嚟睇戲。
今次旅行每個人需要一萬蚊旅費。
今日嚟唔到開會嘅成員，記得要睇返會議記錄呀！
律師樓partner
到咗夜晚就會有花車遊行。
家長管教子女係應該㗎。
你今日成隻開籠雀噉，有好事發生咗呀？
千祈唔好貪方便做環保吹，會有性病㗎。
喂阿生，你好似未俾錢喎。
佢寄啲中毒嘅檔案畀你，即係畀西瓜皮你踩啫。
收數佬追到上門喇！點算呀？
今次真係羅生門喇，個個證人供詞都有出入，現場又無閉路電視去查證，咁點算呢？
好似平時噉畫就得㗎喇。
我買咗張用木造嘅枱。
擳佢胳肋底佢一定會笑嘅。
佢知識好貧乏，有好多野都唔識。
佢係我哋學校羽毛球隊嘅主力。
手術之後，佢冇醒到，變成咗植物人。
呢隻運動鞋牌子以為靠宣傳就搭救到喎，咪又係下欄扮上菜，有用咩？
閂細聲啲部電視啦﹐嘈喧巴閉。
佢跪求佛祖大發慈悲，原諒佢嘅過錯。
佢畢業之後，一直都留喺母校教書。
若果揾到份高薪厚職，我就唔使響度踎啦。
啲茶葉真係妙不可言，要慢慢嘆至得。
呢個碼你着起上嚟好貼服。
佢係班裏面嘅廚神，我哋對佢嘅手勢都讚不絕口。
《暴風雨》嘅畫家師承學院派。
佢半個鐘就作咗五首四七片人。
廚房啲蟻無千無萬，打極都有。
咪咁冤氣啦，人哋睇到㗎。
都有機會係你講咁樣。
打拳係咪越重磅越着數？
老師話呢啲係無聊嘢嚟，考試唔會考。
我哋第一次見面就好投緣。
保護林木對我哋好重要。
政局安定先至可以發展經濟。
我被佢嘅誠意打動咗，願意加入佢嘅團隊。
你呢個叛徒，我要廢你武功！
呢隻貓貓game好治癒呀！
包洗衣粉好襟使，一包可以用半年。
我棵花自從轉咗隻化肥之後，就開始凋謝喇。
呢個貨櫃一早裝到佮佮冚啦，你啲貨質唔入㗎喇。
入錯廁所簡直醜甩耳仔。
仲有成個月先決賽，你咁快就打定輸數嗱？
醫管局對今次醫療失誤感到抱歉。
家陣人人一部手提電話一部數碼相機，仲邊會有人拎菲林去沖曬吖？
你做咗呢間公司咁耐，佢哋都冇待薄過你吖。
出面狂風暴雨，街上面啲行人寸步難行。
你當唔當我係自己友先？
沙地紮營最好用沙釘。
我哋用前人嘅研究做基礎，發明咗呢件新產品。
尋晚我買咗隻新game，好有癮！
孖B車出唔到閘，要揾職員幫手喎。
我已經做咗十年past paper喇，仲唔夠？
既然呢樣嘢吃力不討好，你做乜要做唧？你做咗人哋都唔會多謝你㗎啦。
佢有黑底㗎，唔好隨便惹佢，小心佢揾人打你！
唔好立亂比性暗示女仔，因住比人告性騷擾。
呢個女仔都真係國色天香。佢一笑，世界都為佢而靜止。
我真係玻璃肚嚟，食咗少少煎炸嘢啫，就即刻屙到bi li bek lek。
我要喺一個星期之內還清啲債。
我一秒就可以砌低你啦！
打瘦面美容針都係整形嘅一種。
我哋決定採用佢個建議。
又唔係有得升，使乜咁搏喎？
佢喺麻雀館賭白頭片，輸咗冇錢賠俾人打咗一身。
輸咗唔忿氣冇用㗎噃。
我本來有六嚿腹肌，好耐無去健身而家鬆泡泡。
樓上晚晚開P嘈到拆樓噉。
唔好成日做埋晒啲無謂嘢，正正經經揾啲嘢學下啦！
佢嘅私人資料被外露喇。
心頭咁高，好難揾工㗎你。
我啱啱買咗套慢煮返嚟，今晚等我煮返幾味啦。
聽眾而家可以用傳真機點唱架嚹。
我喺條街度捕獲咗野生發哥啊！
而家啲樓，露台仲大過間房。
《展拓香港界址專條》將新界地區租借咗俾英國，以九十九年為期限。
兜咗咁多個圈，架飛機終於起飛喇。
香港喺最世界都有貿易伙伴。
一個蠢，一個鈍，噉樣邊叫有得揀選？
每次返鄉下都令我記起童年嘅生活。
阿明一向一諾千金，講過算數。
你嚟我屋企，我做東。
大國比併，唔限於窮兵黷武。
唔講由自可，一講把幾火。
你塊面瘀黑到包青天咁。
你再嘈我就攞碌棍毆你！
有啲公司會用營業額嚟評定員工嘅價值。
踏入社會之後，佢好似變左個人咁。
本身以為呢鋪我會贏，點不知衰收尾，臨尾香咗。
佢父母唔鍾意嗰個女仔，逼佢哋斬纜。
啱啱入職，如果你老細唔睇你台戲，代表你冇運行，可以收皮。
向有需要嘅人伸出援手
尋晚落馬州同皇崗口岸都加派咗人手。
花園有一陣陣芬芳嘅味道。
唔使咁緊張㗎喎，casual啲就得㗎喇。
起飛與及降落時，要纜好安全帶。
佢咁靚女，多人追冇咩好詫異啫。
佢住好遠，天矇光就要起身返工。
勞煩你將呢封信交俾張經理吖。
你睇唔睇到佢拎緊咩呀？
佢成日俾老細單打話佢做嘢唔勤力。
個細路喺地下痾茄呀！
好心你執吓個樣先出街啦！
有咗網媒，紙媒冇咁賺錢。
佢讀書好勤力，不過不得其法，始終都進唔到步。
今日，你同我天各一方，你有你嘅生活，我繼續我嘅忙碌……
你扯喇，佢唔會見你㗎喇。
啲學生好冇個性，個個好似工廠啤出嚟一樣。
做完lab記得交report畀tutor啊。
香港而家好多雙非兒童。
佢需要儀器輔助先可以呼吸。
佢做嘢好爽手，交俾佢嘅工作永遠都係極速完成。
曱甴嘅生命力好頑強。
賣四千蚊真係窄啲喎。
社教化嘅媒介通常包括家庭、朋輩、學校、傳媒等等。
都市人要多啲親近大自然。
香港有好多大陸嚟嘅新移民。
喺閲讀室，唔該保持安靜。
飛車去機場啦！架機就飛喇！
咪就係你搞到公司蝕錢囉。
佢哋有講有笑噉，唔似嗌咗交喎。
呢單生意好似買大細咁，好大風險好難估喎。
佢係好友善嘅朋友，每次同佢傾偈都好有親切感
佢哋兩個感情如膠似漆，好恩愛。
我哋嘅檢討係對事不對人，唔應該人身攻擊。
我唔需要大屋，簡簡單單一個安樂窩已經好好。
啲肉好韌，呀婆齒唔開。
一杯凍檸茶少甜吖唔該。
小時候，簡單嘅生活亦都可以令人快樂無比。
唔見一排，你好似瘦咗喎！
暑假在即，心情特別興奮。
買一送一？老虎蟹都買多啲！
我男朋友尋晚大振雄風，我好耐未試過䟴得咁爽。
佢好煩呀，搞到我冇曬耐心。
「見到咁整齊，好治癒！」 「強迫症患者報到！」
樂壇一哥唱功了得，奪獎無數。
你唔好問咁多啦，關你咩事啫？
木可以浮喺水上面嘅。
今次呢個項目我認咗頭。
佢彈鋼琴係自學嘅，冇跟過老師。
廟嘴廟舌噉好唔得體。
每次入到舖頭，啲售貨員都猛問你要唔要呢樣嗰樣。
你估你嗰槓嘢人哋唔知咩？
佢唔止做嘢慢，仲好唔小心添。
呢啲做法喺某一啲地區仲好盛行。
做功課就專心啲啦，揼揼下又到半夜都未做完。
旺角警署喺太子嗰頭。
我陣間要去銀行出糧俾啲伙記。
本來我唔鍾意佢㗎，但係後來又覺得佢幾好人。
陳老師為咗今次嘅事毅然辭職。
你啲貨出口去邊度㗎？
無啦啦叫我借十皮比佢，佢都忽忽地嘅！
今晚我哋大排筵席慶祝阿爺八十大壽。
特首嘅民望今個月下跌咗10個百分點。
底層成日有啲女人喊聲，可能有鬼。
呢間公司高層個個都係黃馬褂，你呢啲外人想升職都幾難。
佢成日讚呢間舖頭啲嘢好食。
師傅精神唔太好，難免馬有失蹄。
做好心畀咗啲錢人搭車，點知係呃人唧。
我借錢俾你成全你開舖頭嘅願望啦。
喺鴨寮街可以揾到林林總總嘅電子產品。
老師吩咐我哋記得返屋企要温書。
架小巴夠晒速度，話咁快就到！
期望越大，失望越大。
有啲人相信人死咗之後，靈魂仍然存在。
本書軟癩癩，冇硬嘢墊住好難喺上面寫嘢。
沉迷賭博，累己累人。
唔好意思，我要失陪一陣。
城市急促發展，帶嚟翻天覆地嘅變化。
我唔信你老公晚晚去滾。
成個場個人都喺度嗌encore。
我屋企對面有一片山林。
等我喺道門度裝返個鎖先。
雖然話一理通百理明，但係啲基本資料如果唔熟，都係做唔到嘢㗎。
不如我哋今個星期日去宿營嘍！
萬事起頭難，堅持多陣就會好好多架啦。
麻雀叫糊最多隻就係十三幺，叫十三隻。
呢本新月刊以評論為主打。
唔好淨係嘆氣啦，有唔開心要同人傾下㗎。
最近好多音樂人靠群眾募資嚟出第一隻碟。
佢哋兩個做咩都一齊，都唔知係咪hehe。
我哋通常喺正午食飯。
佢哋要供樓，又要供養父母，擔子都唔輕㗎。
近年各地全球化嘅發展速度有減慢趨勢。
你想食霸王餐？唔使指意啊！
呢單生意鑊氣好大，你都係唔好掂喇。
佢今日着粉紅色裙呀。
你哋日日都貼啲拍拖相上網，仲唔係曬幸福？
一路抽插，一路睇劇集
如有不便，敬請見諒。
你着件咁薄嘅褸，夠唔夠暖㗎？
佢明明冇做過，都要坐三年冤獄，公平咩！
我見天口㷫，嗌咗杯凍啡飲下。
佢成朝坐咗喺度吽吽逗逗咁款。
組織對合作抱積極態度。
你塊臉圓轆轆好得意啊！
山洪暴發，村民紛紛走上山避難。
我揾佢幫手但係佢就闊佬懶理。
我個仔都唔鍾意做數，點搞？
竟然有桌球選手打假波，真係一啲體育精神都冇。
淨係減排係不足以達成控制全球升温嘅目標。
呢個政策仲有改善嘅餘地。
佢成日做錯嘢，令人十分之勞氣。
大文同佢女朋友唔係基督徒，但係佢哋拍咗拖三年都未開齋。
被告獲准以五千元保釋外出。
自從海嘯，呢個城市今非昔比。
佢啱啱由鄉下出嚟，鄉音好重。
出貓呢個行為有違我嘅原則。
佢同三個好朋友組成咗一隊樂隊。
佢好鍾意哨街㗎，唔鍾意留響屋企。
今日天氣真係好喇，順風順水到達目的地。
今個世界盃我梗係撐意大利啦，我係忠實意粉嚟𠺢嘛！
呢一帶可以話係不毛之地。
我哋屋企家徒四壁，邊度有錢供你留學？
呢個都不失為一個合適嘅方案。
説話出咗口就收唔返㗎喇。
橫掂未夠鐘睇戲，去打返鋪街機先。
反正我都整緊呢類袋，幫你整多個都順手，當賣個順水人情俾你啦。
佢為咗封求情信，竟然喺庭外威脅原告。
佢背對住我企，所以我睇唔清楚佢個樣。
呢間屋一開三，做咗三間劏房。
語言模仿能力，就係聽到聲音可以用把口講返出嚟。
委員會當場拆穿佢嘅謊言。佢氣急敗壞哋離開咗會場。
我會總結今日開會討論得出嘅結果。
扣好安全帶未啊？開車喇！
求老天爺保佑家榮路上平安。
你咪再行埋嚟呀，我叫㗎！
媽媽用高粱釀咗一大罐黃酒。
佢隊冧咗自己個老細然後取而代之。
我今晚會去飲表哥餐結婚酒。
試咗咁多次都唔得，仲未肯心息？
煎嘢記得開抽油煙機啊。
呢兩條友好玩得，成日整鬼對方都無人發嬲。
有啲人飲醉咗就隨街小便。
你最好改返個安全啲嘅密碼啦。俾人偷晒啲資料就喊都無謂。
佢有幾何會準時到吖。
淡茂茂，冇聞冇味狗都唔吼呀。
你計唔計到呢個角係幾多度？
你要好好照顧你幼小嘅細佬。
老公仔，可唔可以買呢個手袋畀我？
你今晚有嘢做呀？仲想話一齊去睇戲添。
大家俾一百蚊先，多除少補啦。
老婆每個月淨係俾五百蚊零用我。
今次嘅試題出得好難啊！
前頭有幾架車炒咗車，條路行唔到。
蜜蜂拮咗人之後就會死。
國際社會唔可以俾恐怖分子坐大。
面臨破產嘅希臘會求取俄羅斯嘅幫助。
呢本書係亞爺口述，由我紀錄嘅。
現實中有山，唔等於人心中有山。
你做嘢做得咁慢仲話聽日就會搞掂晒？咪講嘢啦你！
你話實一陣幾點食晚飯喇。
多數細路仔都覺得世界上有鬼怪。
咪聽佢講呀，佢想要你啲錢咋。
呢套戲真係會嚇到人標屎。
我聞到有𤓓味，係咪啲飯燒燶咗？
嗰啲只係流言蜚語，不足為信。
你𠝹親手啫，唔使咁忳雞喎。
呢間舖頭專門幫人做西裝。
佢哋雖然離咗婚好多年，但係仲保持住一個良好嘅關係。
應徵呢個職位一定要有碩士學位。
佢知道我講緊大話，唔通佢有讀心術?
阿明成日都做健身，所以好大隻。
新人都鍾意大鑼大鼓搞婚禮。
梳化上面堆衫亂七八糟，好礙眼。
公事公辦，唔好帶私人感情入去。
戰友唇齒相依，一旦割蓆就會全軍覆沒。
我唔敢用啲錢，驚到時要嘔返出嚟。
佢買咗車仔，輸錢輸到眼癱癱。
聽講佢老婆跟人走咗佬。
呢味餸嘅味道恰到好處，唔會太鹹或者太淡。
佢成個記者會都淨係擔起個頭，一個問題都無答過。
佢因為貪平，所以成日執二攤。
佢嘅演講極具感染力。
嗰個考試，小兒科啦。
我同意慳錢，不過我唔覺得要餐餐食公仔麪。
大地震發生咗之後，有好多流離失所嘅孤兒。
呢幾日好靜呀，冇人嚟買嘢。
我銀包裏頭仲有廿蚊。
我最想有嘅特異功能係心靈感應。
呢幅圖畫上面有啲咩？
僱主有責任要幫員工買保險。
個譯名咁多音節，認真蹺口劖手。
你成績咁抆水，揾啲人類學、神學做水泡科好喎。
我同你咁耐兄弟，點解你要煮死我？
你竟然見死不救？你冇人性㗎！
睇你好似㷫烚烚噉喎。
呢隊樂隊會喺香港舉行兩場表演。
佢同佢阿媽生得一模一樣。
住喺鄉村嘅人通常都比較純樸。
佢以前係足球球員，而家冇踢波去咗做球證。
阿娜同佢班姊妹一齊去尖沙咀逛。
若然冇揾出壓力源頭，好好紓壓，身心健康就會出現問題。
我層樓放咗盤，應該好快有人買。
我聽日冇嘢做，你可唔可以過嚟陪我呀？
其實好難幫到啲隱蔽青年，因為我哋根本就唔知佢哋嘅存在。
呢個統計數字可唔可信㗎？
呢個魔術有咩蹺妙呀？
呢幾年喺呢度推行清潔運動，總算有啲成績。
佢贏咗一局之後就走咗，想覆灼都冇機會呀！
地鐵今晚將會通宵行駛。
啲血滲晒出嚟喇，快啲去冚塊新敷料！
喺中國係得唔到公平嘅審訊。
啲中學生七月就放暑假喇。
佢開煤氣自殺，雖然俾人救番、冇生命危險，但係出現好多後遺症。
睇佢個樣就知佢唔鬼掂啦！
袋咁多硬幣喺身，唔重㗎咩？
你做人咁馴品，好容易俾人蝦㗎。
跳樓、吊頸同燒炭都係常見嘅自殺方式。
何生個仔成績差成咁，出到外國都未必有學校收。
青靚白淨嘅男演員陶大宇深受師奶歡迎，係「師奶殺手」。
佢尋日去咗黃大仙買咗個長壽燈嚟祈福。
為咗呢啲咁小嘅事，何必對簿公堂呢？
佢為人正直，唔會呃我嘅。
我哋一齊協力搞好依個歌唱比賽啦！
個仔又扭計要買玩具嚹。
做乜啲顏色髹到一窟窟㗎？
我哋照例六點鐘收舖。
衫褲鞋襪一個月都要三千蚊啦。一萬蚊人工點夠？
你以為我仲會信你？你慳啲啦！
有三個地點，要睇清楚。
我真係俾你嚇到就嚟魂飛魄散。
賽馬嘅時候，騎師成日要鞭隻馬。
佢嘅發明雖然好特別，但係唔實用，所以一直都無人問津。
佢喺二月二十九日出世，每隔四年先可以慶祝一次生日。
下次介紹佢俾你哋識吖，我覺得你哋會幾啱key。
中學嘅物理通常淨係教到古典力學。
中國中部嘅水災造成超過二百人死亡。
當時巨星張國榮嘅離世震驚全港。
你做乜咁驚青，撞死馬咁款。
你要戴安全帶，確保安全。
你唔識計呢條數？你阿爸教數學個喎，咁近城隍廟都唔求返支好籤，認真戇居囉！
俾得斗令咁多，想使死人？
佢太矮，要趷高先掂到本書。
佢哋係美女與野獸嘅組合。
呢樣嘢真係好使好用。
嗰啲蕉咁生，都未熟。
佢有個咁好嘅老婆，真係有福喇。
你講完搞到我淆淆哋唔敢見佢添。
遊行隊伍浩浩蕩蕩噉前進。
波斯即係而家嘅伊朗。
你咁偏心，佢自然唔開心啦。
呢件工具真係啱使，冇咗佢個廁所永遠整唔到。
主啊，求祢赦免我嘅罪。
你要鮮橙汁定橙汁汽水啊？
作者自行將論文集結成書出版。
真係估唔到呢架車咁脆，一撞就散晒。
呢間甜品店嘅湯圓好煙韌。
佢二十歲就入行，喺保險呢行做咗三十年。
媽！幫我開熱水爐吖！
呢度嘅清湯牛腩好出名，要排隊先有得食。
佢成晚排通頂幫女朋友買飛。
知否世事常變，變幻原是永恆。
CV template
我本來諗住住青年旅館，但係佢堅持一定要住酒店。
如果唔介意搭枱嘅話，而家就有位架喇。
我，陳浩南，喺銅鑼灣一呼百應！
幸運唔會無端端降臨喺你身上。
我部電腦中咗毒，而家開唔到。
我因為超速俾人抄牌。
呢間金舖嘅首飾全部不二價。
出木杉係多啦A夢入面嘅高材生。
一落雨，的士站就會排晒長龍。
揸車記得戴返免提，揸緊車嗰時揸住部電話嚟傾係犯法㗎。
你要乜嘢我都會俾你。
3.14係一個小數，「4」係百分位。
同樣，兩隻相距好遠嘅語言，都會因為政治因素而被劃分為方言。
嗰邊開片你仲行埋去？拳腳冇眼，陣間你都畀人打埋呀。
今次展覽邀請咗幾百個廠商，規模好大呀！
你用現金定信用卡付款？
呢班粉絲真係大癲，為咗見偶像一面，喺街瞓咗三日三夜。
去沖繩梗係自駕遊最好。
親政府人士相信學生畀坦克車轆死完全係自己攞嚟。
咁珍貴嘅嘢，你好好保存。
我六歲之前嘅記憶好模糊。
後生細仔，唔係跑兩步就冇氣下話？
雖然佢一直領先，但最後棋差一著，輸咗比賽。
你既然去開圖書館，咁就順便幫我還晒啲書去啦。
啲文件唔好四圍飛喎。
真係一個天大嘅笑話。
食幾多着幾多，整定嘅。
部電話都係for你用一兩年。
你再有咩嘰趷就等住食封解僱信。
我順路車你去大埔吖。
警車攔住個路口，咩車都唔可以出入。
新產品亦受到業界歡迎。
燒完啲冥鏹，記得整熄個火種。
藍紙睇過冇問題，本書可以付印。
荷花嘅中心有個蓮蓬。
而家先五點，好早啫！
佢個人成日都巴巴閉閉咁，所以冇人鍾意佢。
你哋以為食飯嗰陣我睇唔到你哋喺度眉來眼去咩？
呢個故事嘅情節好複雜。
愛情冇你想像中咁美好。
我哋始終未解決呢個好根本嘅問題。
如果有興趣訂購，可以直接inbox我。
我負責買餸，你負責煮飯。
同貴利佬借錢要諗清楚。
嚟緊因為有個大型event，所以喺活動前兩個月就開始有一連串密集式嘅排練。
觀星嗰陣唔該唔好開電筒。
呢次選拔賽會踢五個人出局。
去旅行可以增廣見聞。
呢個人淨係識佔便宜，冇啲貢獻。
「連門你都識整！？」「碎料啦。」
我哋先睇下現場情況。
細路仔龍精虎猛紮紮跳先正常加嘛。
成間舖頭入面，我淨係想買件非賣品走。
佢老點咗我去另一頭囉！
你睇我又肥又矮，選港姐我實冇行。
陳伯同收銀個妹妹講多兩句嘢啫，陳師奶就呷醋嘞。
乜而家放學時間咩？咁多小學雞過馬路嘅？
司機，唔該可唔可以開慢啲呀？
我隻狗生咗六隻狗仔，我諗住將啲狗仔放喺寵物店度寄賣。
琴日嘈完之後，佢就一直對我唔瞅唔睬噉。
城市大學嘅校訓係「敬業樂群」。
燈飾五光十色，奪目耀眼。
佢父母擔心佢會俾佢啲豬朋狗友帶壞。
佢最近搞到一份荀工，真係開心
啲蟬開始叫，我諗夏天就快到。
今次真係托賴喇，唔該晒。
你諗掂先再嚟揾我啦。
呢度嘅建築風格非常宏偉。
飲食唔節制、缺乏運動都係令佢痴肥嘅元兇。
煲機要校返適當音量，播返合適嘅聲響，先會老化得宜，否則只會令器材受損。
助選團為候選人造勢。
不論年齡，唯才是用。
天才係百分之1嘅靈感同百分之99嘅汗水。
颱風位於台北以北一百公里。
煙士king撳住拎。
你負責睇水，我哋會偷偷哋入去。有人嚟就用對講機話我哋知啦。
佢今晚着件低胸裝搶晒鏡。
幅畫真到我以為係相嚟。
今日清明節，一班孝子賢孫都去拜山。
醫生叫我戒酒，我唔信邪，日日照飲。
佢做咗啲手腳令自己賺咗一大筆錢。
小慧份人好慢熱，唔會第一次見面就噉熱情。
佢對我有偏見，講乜都冇用啦。
我漏咗個銀包，返屋企拎。
我都嗰頭近喇，唔做手術得唔得呀？
我下半年被安排去泰國分部。
呢個嘢食已經變咗質，你唔好食。
我第一次落吧有咩要注意？
跑十二公里對我嚟講濕濕碎啫！
警方派出軍裝及便裝喺機場一帶監視。
所有金屬都係導電體。
嗰個經理完全冇料，單工程靠佢帶實死梗。
夜晚飲杯熱奶，會瞓得好啲。
男人老狗，成隻縮頭烏龜噉，你識唔識個醜字點寫呀？
香港嘅普及文化現象，出現咗無非都祇係幾十年。
細路仔時時刻刻都諗住玩。
呢次活動搞唔搞得成係一個未知數。
夏日炎炎，好多情人鍾意去海灘鴛鴦戲水。
食mum mum，mum mum好食。
做完功課之後要檢查下有冇寫錯字。
兩個麻甩佬打下拳頭交啫，又冇擸架撐，少少皮外傷啫。口頭警告算啦，唔使返差館咁麻煩。
諗食咩都諗咁耐，又唔係叫你揀老公做人世！
低氣壓好容易形成颱風。
聽講呢個有錢佬仲係未婚，你有機會喎。
佢瞓緊嗰陣會發開口夢同郁手郁腳。
英國係香港嘅前宗主國。
我落樓下些粉買啲嘢。
佢好萌塞，我説服唔到佢。
新手玩鋼筆有咩推介？
歇後語：「半粒荔枝」──把幾火
佢哋兩夫婦嗌交都不外乎兩個原因：仔女同錢。
羅文嘅《獅子山下》係一首家傳户曉嘅歌。
天時冷就著多件衫啦。
噉佢又真係幫唔落嘅。
呢個場景一定要喺三十分鐘內拍完。
你真係要坐落去批鬥座？我唔想今晚喺Facebook唔知邊個網絡公審post嗰度見到你喎。
呢單嘢拆唔拆得掂呢？
籌得嘅善款全數捐俾孤兒院。
個茶煲煲完水會好熱，唔好掂住。
緣份令佢哋隔咗50年再相遇。
賺住錢過日辰，一石二鳥。
為咗段關係，我冇辦法唔去再講一啲大話嚟圓謊。
自梳女係一種舊時女性對抗封建嘅象徵。
落斜咋喎，好輕鬆啫。
秦始皇奴役人民，焚書坑儒，好多人認為佢係個暴君。
大無畏嘅佢衝咗入戰場嘅中央。
好多人都誤以為紅色嘅激光係紅外線。
坐倒頭車好易 暈車浪。
鑽石山以前有石礦場，所以叫做「鑽石山」。
今年我買咗兩底年糕呀！
我一心嚟呢度食雪糕。
美美真係好樂觀，遇到挫折從來唔會自怨自艾。
呢個人居心叵測，你都係小心啲佢好。
好多嘢背囉救命！都唔知點温！
環保團體痛斥政府破壞生態環境。
佢哋用盡所有招數趕我哋走。
尋日去食海鮮俾人斬到一頸血啊唉！
記得份稿留返3mm出血位，唔係印出嚟會有白邊㗎。
點解次次去飲，最後都係食紅豆沙呢？可唔可以俾其他糖水我食？
美國嘅國慶係七月四日。
好多龍友以為用越貴嘅器材影嘅相越靚，忽視咗構圖同時機嘅重要性。
秋天天氣涼爽，最啱去郊外登高。
我中學個hall好細。
佢五十年前偷渡嚟嘅，所以冇身份證。
《秒速五厘米》可以話係匯聚咗大部份新海誠元素嘅一套作品。
個白波撞cool入咗個紅波。
你唔可以去舞會呀？噢！真係可惜喇！
眾所周知，北京填鴨係北京嘅名菜。
報告取材自訪談資料。
我今朝冇校鬧鐘都知醒啝。
我家姐喺太古廣場返工。
警方今次嘅行動代號係「寒戰」。
佢聽到嗰下好shock。
你check咗grade未？
港台好多節目喺廣州都會被插播廣告。
佢係呢次比賽其中一個大熱門，點知三甲不入，真係令人跌晒眼鏡。
經過三個禮拜嘅追捕，警方終於將疑犯緝拿歸案。
日日都冇嘢做，感覺度日如年。
冇，想問你食咗飯未喳嘛。
示威人士喺政府總部外擾攘咗一陣就和平散去喇。
只得少數人知道嘅真相。
古語有云：「無風不起浪。」
上次見面到而家啱啱一年。
佢受傷已經有一段好長嘅時間。
你淨係喺度唸口簧，讀幾耐都唔會明。
我星期日約咗班中同食飯。
剩返啲咖啡倒咗佢啦，唔好再飲喇。
嗰條虧佬又請病假喇。
家下喺報社做記者，人工好奀㗎咋！
唔好埋嚟，你成身都係汗。
佢兩個十指緊扣，仲唔係有路？
我阿爺阿嫲冇腦退化呀，仲好精靈。
啲鬼佬好鍾意喺蘭桂坊劈酒。
呢十年嚟，佢升咗官三次。
有啲人認為婚姻係一種束縛。
呢個機會得來不易，你要好好珍惜。
你再買名牌，份糧多多都唔夠你使呀！
佢每次過大海都蝕水。
佢架車打咗柴，所以佢諗住買過部新嘅。
呢個國家每年處決大約一百個死囚。
佢而家行開咗，佢返嚟我叫佢打返電話俾妳吖！
化驗小便有助及早發現腎病。
佢好爛食㗎，睇佢肥成噉就知啦。
個神童好勁㗎！跑步讀書彈琴社交瓣瓣掂。
依家美金兑港銀匯率係幾多？
此處不留人，自有留人處。
一個人拎好似好勉強。
佢諗住喺新聞紙登尋人啓事。
政府都係天下烏鴉一樣黑，唔可以信晒佢哋。
你做咗咁多錯事，仲敢話你問心無愧？
過年過節，梗要送禮俾外母啦。
順住呢條地道一直行，就會到達地下室。
我同你哋冇啦冇掕㗎喇。唔好再煩我喇。
呢個講座真係好廢，去唔去都罷啦。
阿明向隊長下戰書，約定聽日喺籃球場一決勝負。
地球自轉一周需要24小時。
咪搞喇，費事佢唔開心。
呢間餐廳跌咗watt，下次唔會再幫襯。
結婚咁大件事，你唔可以咁輕率決定㗎。
馬拉松賽事進行其間，有個男人跌親，顴骨碎咗。
佢喺大學選修過法文㗎？
我今日一支公飲悶酒。
你FF少陣啦，你咁嘅樣又邊會有女呀？
佢下個月會舉辦個人演唱會。
佢嘅病情每況愈下，可能就嚟唔得......
你唔使俾高帽我戴嘞，我唔會信你嘅。
實際嚟睇演唱會嘅人數同報紙上面所寫嘅有啲出入。
啲九流藝人想借呢單新聞上位。
你纜住條温暖牌頸巾，幾凍都冇有怕啦。
我想今年行個桃花運。
呢個人咁好，真係難得。
佢對住個山窿大嗌發泄完一輪。
有隻馬騮由動物園走咗入鬧市。
我有預感今次會出事。
唔好聽佢講，佢冇料㗎！
呢間舖頭啲嘢比較平。
我屋企有四個毛巾架掛毛巾。
我同佢已經冇乜來往。
我屋企有一個微波爐。
電流引導係一門學問。
新一年祝你貨如輪轉！
警察執勤時係唔可以食煙嘅。
聽到霹靂啪啦嘅聲，就知道啲爆谷應該差唔多整好喇。
雪糕車除咗有軟雪糕，仲有蓮花杯賣。
幾經波折，卒之去到目的地。
佢整爛我個袋不特只，仲食晒裏面啲零食添啊！
枝鉛筆掘嘅，可唔可以拎個鉛筆刨過嚟啊？
見女就狗衝，十足十狗公。
佢成個病壞噉，你仲叫佢跑兩圈？
因為工程關係，村民被逼要遷離家園。
啱啱收到單猛料好爆。
你賣得咁平，係咪賣啲次貨俾我㗎？
有史以來最嚴重嘅交通事故
我要通過乜嘢途徑先可以見到佢？
大家應該響應環保，用少啲即棄飯盒。
啲女仔最鐘意食啲生勾勾嘅嘢，好似魚生呀，沙律呀咁，貪佢哋冇乜油鹽夠健康吖嘛！
「呢個位有冇人？」「吉㗎，冇人坐。」
洗碗唔戴手套好傷手㗎。
太陽出嚟，雪人就慢慢融化嚹。
而家即食文化大行其道，啲後生仔識咗兩三日就拍拖，跟住拍咗拖兩三個禮拜就散，好似即食麪咁，淥完就食，食完就抌。
頭先小弟唔識嘢冒犯晒，各位請多多包涵！
佢做呢份功課之前參考咗好多資料。
唔好揾佢幫手呀，佢諗嘢唔經大腦㗎。
等件事攤凍咗，記者就唔會再追問㗎喇。
唔好轉彎抹角喇，話俾我聽你喺邊啦。
老人家好容易因為身體唔好而厭世。
早知呢個電話咁鮓，就俾多幾草買個好啲㗎啦！
你查下呢個人有冇案底。
記者潛入工廠調查工人被剝削嘅情況。
我哋想訪問下校長對罷課嘅意見。
佢成日喺班上面搗蛋。
佢哋兩爺孫嘅感情真係好好。
班細路倒到成地都係漿糊，睇到我眼都凸埋。
同性婚姻合法化受到百般阻撓。
見到隻狗咁辛苦，我哋都掙扎好唔好叫醫生啪針，俾佢走得舒服啲。
我抽到嗰份禮物唔啱我用，不如同你交換吖？
地震發生後，救災工作刻不容緩。
只要我哋兩個部門通力合作，一定可以完成㗎！
個櫃桶塞到密質質，冇位淨喇。
我想俾佢親身感受下着高踭鞋有幾辛苦。
今日空氣污染好嚴重，氣管唔好嘅人唔適宜外出。
佢個人好純，好容易俾人呃。
呢兩個國家打仗打咗好多年。
呢幾日空氣咁差，鼻腔好易發炎。
而家市道唔好，我哋要為產品尋求新嘅出路。
iBond呢嚿肥豬肉梗係個個都想分啦。
部電腦成日死機，點做嘢啊？
拍咗卡就入得閘㗎喇。
「先生」呢個詞泛指老師。
佢砌機平靚正，買電腦就揾佢啦。
頭先有人跟住我，我轉左四次車先至撇甩到佢。
唔好成日同人嘈交啦！
我之所以唔嚟，係因為佢喺度。
腐壞嘅蘋果就唔好食啦。
佢成日教埋啲out c嘢。
我同媽咪傾返出嚟我隱藏多年嘅童年陰影，跟住兩個都喊呀，攬頭攬頸，之後先至解咗個心結。
呢層發水樓，話就話五百呎，實質度出嚟得三百五，真係離晒譜！
呢個解謎遊戲好益智喎，啱晒你啲仔女玩。
我分析完啲data之後發覺隻新藥根本冇效。
我阿妹成日都對住阿爸阿媽詐嬌，真係好乞人憎。
你抽到嗰份禮物正啲，不如我同你調吖。
今晚玩得hap唔happy啊？
問到敏感問題嗰陣，個發言人就係咁遊花園。
唔係個個都抵受到體操訓練嘅痛楚。
佢份人好務實，唔會只講唔做。
嘩屌，今日恒指跌咗8% 呀！
你到左樓下就撥個輪過我，我嚟接你。
喺呢個懸崖上面，你可以睇到一望無際嘅海洋。
肉殼需要沖洗過先可以運送出售。
山高皇帝遠，鎮政府梗係可以為所欲為。
佢話女仔有啲baby fat先可愛。
聽講佢奶奶當佢妹仔咁使㗎，成日呼呼喝喝，唔怪得婆媳關係咁差啦。
我唔同你，唔係想做乜就做乜。
鄰舍之間係應該要互相幫忙。
食埋個麪包，唔好嘥嘢呀。
佢唔記得咗個密碼，所以要重置密碼。
朗誦比賽參賽者嘅抑揚頓挫好誇張。
佢癮君子嚟，唔好畀錢佢。
佢冇表露自己嘅身分。
我最近冇磅過自己有幾重。
假期得一日，都唔知做咩好！
而家處理傷口好少用黃藥水㗎喇！
呢部電話個鏡頭有1300萬像素。
佢有重病，時日無多，於是寫定遺囑。
佢因為意外嘅碰撞而受咗傷。
佢擺出一個好嬲嘅樣。
呢本書一路都擺埋一便，已經塵封咗十年喇。
一股龍捲風吹襲美國佛羅里達州，造成一死百人傷。
經理辭咗職，但係留低咗個爛攤子。
佢老婆同佢阿媽成日嗌交，搞到佢好苦惱。
我地以一分之差輸咗，無緣冠軍，第三次飲恨攞銀牌。
講咁多，執佢一劑先再講啦。
來日方長，使乜急住做晒啲嘢佢呢？
佢做嘢咁拖泥帶水，點放心交盤生意俾佢？
我希望今年可以高多三厘米。
螞蟻識得儲起糧食過冬。
佢將今次嘅失敗當做一次寶貴嘅歷練。
上次佢介紹嗰隻咳藥水好work喎。
乜而家啲賊日光日白搶劫咁猖狂㗎？
對於好多老一輩嘅香港人嚟講，四大天王等嘅歌星都好值得回味。
我住唔慣啲山卡啦地方啊，又遠又多蚊，都係住市區好啲。
如果你肯道歉，呢件事重有得摱嘅。
消息真偽仲有待查證。
佢哋嘅服務不時俾人投訴質素參差。
我相信大家應該知道個消息喇。
呢個問題我諗咗好耐，到而家都未有答案。
都叫你唔好飲噤多紅蘿蔔汁㗎啦！你而家成塊面都變咗橙色。你係唔係攞嚟衰吖！
經過沙士嘅教訓，政府加強咗防疫措施。
本地人最中意食本地菜，因為本地菜係最新鮮嘅。
呢幾日啲天氣唔多唔少都影響到啲生意。
佢油麻地都差啲住唔起啊，莫講話跑馬地啦。
個風水佬點紅點綠冇句真。
學生會印製咗好多海報宣傳歌唱比賽。
好多人以為「白卡」係精神病先拎得，其實唔係㗎。
我後生嗰陣都左左哋㗎。
我買咗李呀，食番個吖？
我都唔知佢愩左去邊。
呢部手機好舊款㗎喇。
有班人喺嗰度搞事呀，快啲報警喇！
佢專攻語音呢部份嚟讀。
讀BBA前途一片光明。
打完波成身都罨晒汗，好想去沖涼啊。
我以前同佢係鄰居，睇住佢大㗎！
碟炒麪太油，睇見都唔想食。
養育一個小朋友唔係一件易事。
香港有好多用動物內臟整嘅食物。
條山路九曲十三彎，行得好辛苦呀。
乜你講句嘢都講到甩甩咳咳㗎！
美國空軍炸毀咗恐怖分子嘅重要基地。
支持環保，減少使用發泡膠。
傳統相機將逐漸畀數碼相機取代。
學老細話齋，顧客至上。
當啲生物開始絕種嗰陣我哋先識得保育。
俾個衰人呃晒我啲錢喇，呢個仆街正一冇天裝冇地載呀，嗚嗚嗚⋯⋯
你做咩拉我落水？都唔關我事，你自己做錯嘢又賴落我度。
我會竭盡所能噉幫你。
呢條河將個城分為兩個地區。
佢從來都唔計較個人嘅得失。
啲罐全部都可以回收。
練拳不練功，到老一場空。
咁多人嚟睇呢齣舞台劇，一定好好睇喇！
你務必喺兩個鐘頭之內將份文件送到個客手上。
佢哋喺度籌備緊個仔嘅婚禮。
嚇得我吖！真係呢……
揸越野車喺沙漠上面飛馳感覺真係好爽。
忙完一輪之後，佢去咗泰國充電。
門口嘅左手面係客廁。
個枕頭硬摑摑好難瞓。
做乜你啲頭髮咁糠？電得髮多？
嗰個神棍成日話自己係菩薩化身，招搖撞騙。
你頭先講我嘅衰嘢冇一件係真嘅，你唔好喺度誣衊我喎！
且慢！唔好開門住，我都未換好衫！
強迫症患者喺好多人眼中係怪胎。
呢套戲有好多血淋淋嘅場面。
佢操得緊要得滯，成個人謝晒。
乜今日咁多甩漏嘅？好緊張咩？
行山係好消耗體力㗎。
佢成日喺度喊苦喊忽，冇人搞得佢掂。
隊樂隊而家喺亞洲巡迴演唱。
份功課要聽日交，今日乜都未做過，我今晚要趕貨喇。
我為咗跑馬拉松訓練咗成年。
你咁後生，而家醒覺都未遲。
我估阿仔忙先至成日唔返屋企啫，唔好成日諗埋一邊啦。
佢傻傻戇戇個樣好好笑。
瞓完個回籠覺，醒神咗好多喇。
家姐嫌眉形唔夠靚，想修返好佢。
而家盛傳緊佢就嚟升職。
你真係0尊，對住師長駁咀。
我嘅職銜係行政助理。
呢套戲娛樂性豐富，值得一睇。
佢用無窮嘅勇氣去面對今次意外造成嘅傷殘。
我相信宇宙之間係有一個造物主嘅。
事情嘅發展正如我所料。
今日我帶兩個姪去玩。
我老竇懶煲老火湯，通常滾個菜心魚蛋湯就算。
嗰盒霉髧墮飯盒令我諗返起我以前學生哥嘅生活。
食過期食物好易肚痛。
佢無論做咗咩都好，佢假假地都係你先生嚟㗎，你唔可以咁無禮貌。
你已經四十幾歲人，依然係寡佬一名。
喺作句之前要釐清字嘅意思先。
醫院高層獲悉事件後，即刻召開咗緊急會議。
你都幾廿歲人啦，猜包剪揼仲彈弓手，有冇搞錯呀？
如果你宜家揀唔到嘅話，可以拎本catalogue來參考下喎。
我哋有靚靚souven送畀會員。
佢一發嬲塊面就會紅晒。
你問呢個咁幼稚嘅問題真係可笑啊！
我哋組pre咗sent㗎喇。
等我當住大家面拆穿你嘅真面目啦！
佢哋經過好多風浪先可以喺埋一齊，所以好珍惜對方。
佢廿歲就開始禿頭，後尾變咗做光頭仔。
阿嫂好好㗎，會幫阿仔理財。
y等於x二次係唔係一個function呢？
呢樽藥丸用嚟救命㗎。
呢啲餐巾好貴㗎，你用嚟抹地咁大嘥㗎！
個推銷員畀咗啲樣品我。
發哥出咗名親民，從來都唔會拒絕同影迷合照。
唔好食呀，呢嚿朱古力跌咗落地！
你有乜嘢痛腳俾佢揸住啊？
美軍派出無人機試探軍情。
大部分發電機都係將熱能轉換為電能。
迷信嘅人覺得見到喜鵲就會有好事發生。
攝影師網羅各類圖片，展現香港唔同嘅風貌。
出發去日本嘅日期係六月十八號。
呢度小小心意，請笑納。
你都係將架車泊返入停車場啦，唔係俾人抄牌就得不償失㗎喇。
呢隻字有兩個寫法㗎。
雞蛋六隻，糖呢就兩茶匙，仲有啲橙皮添。
雙方響庭上各執一詞，唔肯和解。
八十年代係港商北上開設廠房嘅高峯期。
佢為咗要脅前男友復合而鎅手。
第一次去開會好驚、好自卑，因為在座都係專家。
又做錯野，今次痾拔甩嘞！
佢成日運動，身體好紮實。
警方接報之後三分鐘內到達事發地點。
我同事正喺度設計緊新房屋嘅藍圖。
蜀國帶咗一萬個士兵出征魏國。
你哋唔係咁天真諗住𦧲下地，老師就會加返分畀你呀嘛？
佢個仔成個佢嘅翻版一樣。
個BB成日手指指，好得意呀！
一開牌咁鬼爛，有得叫糊已經好叻。
一係所有自然數嘅因數。
明明就係你錯，做乜唔認？
你啲耳屎好多好核突。
個死差佬正一狗公嚟，我唔受佢溝就去溝我個姊妹。
佢嘅絕活係一次過食兩枝煙。
你睇，嗰間玩具屋仔幾的式！
邊個係呢件案嘅經手人？
佢哋兩個扯貓尾呃人啲錢。
每個女性都可能曾經有懷春嘅日子。
就算你去到天涯，我都會跟住你。
我哋唔排除會向佢提出起訴。
好犀利呀！典解嘅？典解會噉嘅？
呢架船真係好奢華，實在係令人驚歎。
經過今次事件，好多學生需要接受輔導。
瞓醒覺，伸個懶腰好舒服。
拆咗主力牆，分分鐘會冧樓㗎。
近年K客啲酒水消費少咗。
秦朝用兵馬俑取代活人陪葬。
佢想揾快錢，去咗做私影。
陣間你詐諦唔識我，然後行過嚟同我打招呼喎。
我同佢表白咗喇，等緊佢嘅佳音。
中環日頭周街泊滿老細車。
你知唔知個先生噏緊乜呀？
架車最少載住十個人。
佢心地唔係幾好，你要小心啲佢呀。
今次對住強隊都贏波，真係夠運氣啊！
聽日要去細佬嘅畢業禮。
我一早叫你唔好到時插手㗎啦，咪盞捉蛇入屎忽！
唓，又話個女仔點靚點靚，霎眼嬌啫。
我班親戚硬係喺拜年嗰陣問我結婚未，勁煩囉。
信徒應該按照《聖經》嘅教導善待牧者。
有啲香港女仔鍾意白人多過香港男仔。
呢隻木筏可以坐兩個人。
露珠係由空氣中嘅水蒸氣凝結而成。
佢咁衰，我恨不得佢落地獄！
喺第六屆立法會裏邊，建制派佔咗大多數。
你正一禮義廉，無恥！
部電腦積落好多問題，係時候要搞搞佢。
佢話佢咁做都係為咗幫我，但係我唔會咁容易受騙嘅。
我冇所謂，睇大圍點決定啦。
一講到成績，佢就好着急。
留得住一個人，留唔住佢個心。
我欣賞阿堅不拘小節嘅性格。
佢幫過我咁多，我唔好意思托佢手㬹。
熟讀呢幾本參考書，考試就冇問題嚹。
包大人鐵面無私，斷案如神。
隻衰貓上左去神位瞓覺囉。
議員建議將強拍嘅門檻由地段九成不可分割份數降至八成。
黑社會有好多唔同嘅幫派。
你估阿威阿水都入得場嘎？
我今日去見工，等到我頸都長都見唔到個老細。
咁好天突然間落雨嘅？快啲去嗰邊簷篷避雨啦。
個女仔拎住支結他自彈自唱，一開口就技驚四座。
我哋嘅價值觀好唔同。
廁所水浸，我搵咗人嚟整㗎喇。
佢喺孤兒院長大，對自己嘅身世一無所知。
張枱攝唔穩，仲喺度搖搖岌。
應付咗眼前嘅問題先啦。
我哋期望藉住呢個電視節目，增加觀眾對傳統技藝同民俗活動嘅了解，從而宣揚本地文化。
你做咩死死下咁？打機輸咗啊？
我想買間連埋花園嘅屋。
救生員嘅職責係拯救遇溺嘅人。
你令我覺得好似仲有希望。
老細叫你做，你都要硬食㗎喇，冇得你揀。
乜你咁out㗎？呢款係呢排最hit嘅遊戲嚟㗎！
唔好喺度懷緬過去喇。面對現實啦。
佢已經連續做咗三十幾個鐘頭未瞓過，可以稱之為「鐵人」。
哎唷，冇晒朱古力餅食嗱？慘慘囉，冇得食。
呢種植物耐熱，所以可以喺沙漠生長。
任何濫權行為都唔應該姑息。
呢條街全部都係海味店。
佢兩個朝夕相處多年，好多嘢都心照不宣。
我排我好呢hea呀，屋企搬屋撞著考試
佢撞到個頭，入醫院聯咗三針。
整部電腦出嚟有好多繁複嘅工序。
留返份説明書啦，用嗰陣遇到咩問題都可以搞得掂吖嘛。
阿強俾人追債追到申請破產。
舊底你仲爭我五十蚊，而家仲想借？
經過修復，間大屋終於恢復原貌。
槍聲一響，立刻引起群眾一陣恐慌。
佢而家做緊輔警，日頭讀書，夜晚佗鐵。
佢放緊假，你後日再打過嚟啦。
竹戰連場，男雀友疑不支暈倒。
呢個廣告嘅受眾係老年人。
呢個歌手嘅老婆當年係佢嘅經理人嚟嘅。
你簡直就係一個瘋子。
諗起單嘢，都一把火。
睇佢兩個有講有笑，好投契噉喎。
天文學家最近發現咗一個新星球。
佢每次出門口都要帶住兩個隨從。
死啦！頭先趕住交卷，竟然睇漏咗成條題目。
呢度之前周街都係霓虹招牌呀，幾夜行街都唔怕黑。
要喺一個地方做醫生，首先要對嗰笪地方嘅風土病有基本嘅認識，例如香港人好常見嘅蠶豆症，喺英國畢業嘅醫生，就未必識嘞。
你唔好再煩我啦，我保你大喇！
疫苗獲美國當局批出全面使用授權。
我部電話喺櫃底攝得好入，我掂唔倒。
今日簽咭會有雙倍積分喎。
鐵鏽其實就係鐵嘅氧化物。
呢個枕頭唔夠厚，打側瞓托唔住個頭，都係打昂瞓舒服啲。
佢冇錢吸毒就去搶嘢。
好心你男人老狗就咪咁小器啦！
我哋拍攝到當時嘅情況。
佢一家大細尋日飛咗去美國避年。
呢個遊戲要大家動下腦筋嘞。
我哋咁難得先可以過五關斬六將，決賽許勝不許敗！
小生小生怕怕囉，哎吔哎吔唷。
你十八歲喇喎，要去認領成人身份證。
我哋唔可以低估我哋嘅對手。
我嘅朋友好硬頸，成日都唔聽人講
佢講乜嘢我都唔在乎。
佢喺外國撈唔掂，要返嚟香港揾工。
佢哋喺屋頂度吊咗條繩落嚟。
時間唔多喇，你要加緊學習呀。
呢啲遊牧民族驍勇善戰，大敗中原軍隊。
媽咪無微不至噉照顧我哋，我哋好應該孝順佢嘅。
佢日日淨係行行企企，都幫唔到咩手。
我哋一定要考慮佢嘅安危。
「生猛蟲蟲愛心飯盒」，由新鮮嘅麥皮蟲，同埋香噴噴嘅白飯所製成。
唔使用劍嘅，用黑旋風（牌子）就得啦。
我屋企離巴士站十分鐘路程。
佢筆下嘅名畫，就係當時異軍突起嘅普普藝術嘅代表作。
被告被重判監禁十年。
嗰個神父嘅猥褻行為，簡直令人震怒。
平時唔得㗎，不過可以試下偷雞。
成村人圍晒喺度做咩啊？
男人一唔小心就會做咗婆媳關係入面嘅磨心。
上列人士請喺聽朝八點報到。
油管將原油由油田直接輸到港口。
希望各國嘅死難者安息啦！
呢度凍啊，褸番件衫先啦。
我間房好細，冇位放多個牀頭櫃。
我第時一定會發達，到時候我要請你哋去旅行。
你點做嘢㗎？啲email兩個禮拜都未覆嘅？
從阿思啲言行舉止就知佢係一個有教養嘅人。
一段美滿嘅婚姻需要雙方嘅努力維繫。
我哋大家都戥你開心。
佢身世好慘，一出世就冇父母。
佢隻身飄洋過海，去開拓佢嘅夢想。
聽日嗰場要二百個臨記扮學生，你同我揾班臨記嚟開工啦！
警察放蛇冚咗呢個賣淫集團。
佢哋錫住並且攬埋一齊。
呢排成日見人上佢屋企追數，睇嚟佢問財仔借落唔少。
念在親戚份上，就幫佢一次啦。
我老豆係專業屠夫，日日天未光就要去屠房返工，好辛苦㗎。
我幫佢修飾佢啲畫，幫佢加返背景。
公公在天之靈一定會保佑我大步檻過。
阿仔死都唔肯坐定食飯，我冇晒佢符。
我件恤衫甩咗粒鈕，你可唔可以幫我釘返上去呀？
大佬，我唔估喇！估極都估唔倒嘅！你快啲開估啦！
量刑係一項由法院專責及獨立行使嘅司法職能。
得罪講句，你咁嘅成績冇人會請。
你唔覺一日到黑嘈住晒好煩膠㗎咩？
離愁別緒點先可以消除呢？
呢個女演員反串扮男人。
班機遲咗，要等個半鐘。
我哋開盤賭下佢會遲幾耐先到？
天上嘅星星閃吓閃吓。
全部人馬都已經安全過河。
上鋪你結，家吓我守尾門添。
工商管理碩士經已成為近年炙手可熱嘅課程。
你份人冇啲同情心㗎！
佢打鼻鼾打得好大聲，有時半夜都會嘈醒我。
由於颱風襲港，好多航班要取消，大堆旅客滯留機場。
留得青山在，哪怕無柴燒
財到光棍手，仲有得回頭咩？
你企到咁出，因住蹱落海呀！
你再唔來食，啲烏蠅就要來摟啲飯餸喇。
嚿屎屙到個菊花勁痛。
呢個世上唔會再有好人！
你可以嚟，我冇所謂。
佢先至廿歲，已經有少少地中海喇。
我想要間睇到海景嘅套房。
我同網吧買咗六個鐘。
係佢郁手先，我先至還手啫。
你有冇十五分鐘時間啊？幫我將啲雞肉切丁吖。
香港噉嘅彈丸之地，竟然住咗七百萬人。
清朝嘅滿族人係冇紮腳習俗。
我山長水遠去天水圍飲下午茶。
我哋事前評估不足，先導致有咁樣嘅情況。
頂，搭地鐵嗰陣，隔嚟個咸濕伯父係咁批踭撞我個胸。
佢都係形式上出席呢個典禮唧。
我哋公司嘅護膚品全部都係由花草樹木提煉出嚟。
法團主席嘅公司中標，仲唔係左手交右手！
我覺得食雪糕同打個靚芡都係上佳嘅舒壓方法。
對新鞋着到我隻腳起泡。
死喇！我唔記得backup啲相，而家冇晒喇！
你個紋身好靚呀，喺邊度紋㗎？
我終於諗通咗，琴晚阿明鬧得我好啱。
社會嘅低下階層成日俾班有錢人壓榨。
佢哋裸跑抗議殺害動物謀取皮毛。
呢個計劃進行得好順利，應該唔會有變卦。
呢個職位有五百個人應徵。
哈哈！好嘢！我哋贏咗喇！
你睇佢笑到甜絲絲咁，一定係收到男朋友嘅禮物啦。
佢尋日肚痛去咗求醫。
佢好唔鍾意去應酬，一俾人叫去食飯就牙痛咁聲。
坊間流傳熱檸樂可以醫感冒。
呢塊地會用作住宅用途。
噒熟份資料啦，面試有用㗎。
我仲隱約聽到佢嘅笑聲喺走廊迴旋。
我都唔知我幾時唔見咗個銀包，肯定比文雀偷咗。
熊貓係瀕臨絕種嘅動物。
我得一粒女咋，梗係矜貴啦。
呢座大廈位於市中心。
條巷窄到我要打側身先過到。
張曉棟以傳統裝幀工藝重現龍麟裝。
你個鬧鐘響咗一個鐘喇，唔好咁爛瞓啦！
台上樂隊邀請觀眾點歌。
而家沓正七點鐘，係時候放工。
尋日我將我架車拆咗骨。幾千件零件家陣收埋咗喺車房度。
今日咁人齊，影返張全家福先。
本人謹代表本公司同仁向各位鳴謝。
我對佢嘅英勇行為致以崇高敬意。
呢間舖頭專賣高檔嘢，一般人未必負擔得起。
做建築工人需要好多勞力。
我一時口快，言語上有得罪嘅地方，請原諒。
食煙會種下肺癌嘅禍根。
士兵要遵從軍官嘅命令。
呢部機器好複雜，需要相當嘅技術先可以操作。
人口調查要逐家逐户訪問。
記住like我專頁，唔好miss咗最新資訊喎！
你返工就遲到，放工就早退，你係唔係想我爆血管呀？
四季彩系列嘅墨水顏色好靚啊！
你使唔使啊？俾人讚兩句，塊面就紅扑扑到咁。
我哋嗰次咪去食飯嘅，撞到嗰個咪阿傑囉。
粵菜喺全世界都好出名。
白紙黑字寫清楚協議內容，可以保障大家嘅權利。
佢包起咗架飛機送隻狗去英國。
我對佢嘅印象好深刻。
我料理咗阿爺嘅身後事就返美國嚹。
次文化可以反過嚟成為改進主流文化嘅養份。
張紙太厚，唔可以愛嚟印嘢。
呢個老闆好姑寒，對工人又好苛刻。
我懷疑我鄰居係特工嚟嘅。
部機noise多，所以要pan住咁影。
盂蘭節就嚟到喇，幫手落街買啲金銀衣紙啦。
嗰兩條友匿埋喺度耳語，唔知有乜嘢陰謀。
呢齣西片有中文字幕。
甲：「噉做成效有幾大呢？」乙：「同問。」
好衰唔衰，冇帶遮先嚟落雨！
兩個口岸目前每日人流共二十八萬人。
真係唔好意思，帶咗你行冤枉路添。
份form上高會問你身份證號碼。
秦朝法令嚴苛，民不聊生。
而家香港地百物騰貴，衣食住行夾夾埋埋真係做兩份工都畀唔起。
被告被裁定誤殺罪名表證成立。
呢間商場剩係賣啲大路嘢。
佢哋做獨市生意，梗係好賺啦。
你識唔識得用圓規去畫三角形呀？
希望我哋嘅友誼可以保持落去啦。
佢哋兩粒糖黐豆，去邊都要一齊。
我話知你死，唔好煩我。
兔仔本來領先嘅，但係掛住瞓覺，結果烏龜扒咗兔仔頭。
今日上深圳俾人劏咗五百蚊。
出咗半斤力，想話攞返足八両。
你呃人！根本唔係噉！
點解地下有咁多花瓣嘅？
佢本人唔介意網民將佢啲相放出公海。
佢今日煮飯俾滾水淥親呀。
行政長官上京會晤副總理。
酗酒最後會令人一無所有。
總統逝世嘅消息震驚全國。
人工咁少，我至多唔做。
佢個樣好誠懇，我判斷唔到佢講緊真話定假話。
人哋出雞，你淨係出豉油咋，呢單交易抵到爛啦！
好似捐錢畀慈善機構可以扣税㗎喎。
背光keyboard
我阿媽係公務員，退咗休之後有得咬長糧。
重災過後，遍地寸草不生。
唔只貓同狗，仲有雀仔都係好受歡迎嘅寵物。
呢個殺人犯想將現場唯一嘅目擊證人殺人滅口。
你唔好成日計較啲小事啦！
海鮮卷脆卜卜，細路仔好鍾意食。
請勿攜帶外來食品，否則請離場。
佢為咗避開啲警察，匿埋咗喺一個秘密嘅地方度。
一場空襲，死左十個平民。
我老闆好chur㗎，啲嘢改十次都唔滿意。
颱風妮妲進逼本港，天文台宣佈將於兩小時內改發八號風球。
你未見過狗仔跳舞咩？有乜咁稀奇喎。
有好路數記得關照我喎！
唔可以畀無辜嘅人受害。
呢間餐廳好揦鮓，勁多曱甴。
你班嘩鬼嘈夠未呀？靜一陣温下書得唔得？
佢哋淨係識得高談闊論，又唔諗下嗰問題喺邊度。
嘩，條隊咁長嘅，排咗半個鐘都未見到龍頭呀。
佢知道對方來頭之後，就唔肯與會。
一個立方體有六塊一樣嘅面。
清潔工清理緊地下嘅嘔吐物。
聽講佢哋俾人統戰咗，旨在搞散運動。
香港居民可以喺香港跨境辦理深圳社保。
我屋企對正香港大學。
間屋多窗，所以好通爽。
唓，佢講就天下無敵，預咗佢冇料到㗎啦。
平日有得行街睇戲，唔使返工咁疏乎嘅？
佢身穿比堅尼，秀出纖細修長嘅美腿。
佢嘅生活真係多姿多彩。
兩個參賽者鬥到難分難解。
呢幾套劇嘅情節都係大同小異，好鬼悶。
我要嚿正方嘅，你畀嚿圓嘅我，玩嘢咩！
收好你張活頁紙，如果唔係就會好容易整唔見。
聽講左㕭天生會叻啲喎。
呢位小姐路過見到地下有一萬蚊，路不拾遺，報警等警察到場。
陳太乜你今日着到咁young嘅？
佢有一口純正嘅普通話。
有本事你自己嚟，唔好多多要求。
佢個病成日返發，斷唔到尾。
我成日俾老婆扭耳仔。
甲公司股價原本每股四個半。經過尋日派息除淨之後，依家股價係四蚊。
摺幾件衫好輕keng啫，我自己嚟啦！
呢個國家突然宣布自己擁有核武器。
話就話冇事，有苦自己知。
個學生好勤力，兼且好聰明。
嚱，佢個人係咁霸道㗎啦！
編輯字典係揼石仔工作。
一條著到好殘嘅牛仔褲
啲菜洗過一次㗎喇，你開盤水再抰兩抰就乾淨。
為咗保障數據嘅真確性，訪問可能會被錄音，但只會用作內部參考。請問可唔可以開始訪問呢？
你諗清楚先至做啊，可能有人暗算你㗎。
有時間去醫院睇下佢啦！
佢上訴得直，終審法院推翻原先嘅判決。
雖然佢份工得雞碎咁多人工，但係佢好抵得諗，日日開OT都冇怨過半句。
唔好信佢啊，佢喺度博同情咋。
佢食飯嗰陣，俾對竹筷㔆到隻手。
就算我同佢有私怨，我都要幫佢講公道説話。
呢個小組報告等我一腳踢搞掂佢。
呢間學校嘅男女學生數目係一同三之比。
兩個地鐵站相距唔超過五百米。
記得要清理積水，避免蚊蟲滋生啊。
你塞咁多書入個背囊到，遲早䂻爆個背囊。
我啲耳屎塞住晒聽唔到嘢。
我哋家族出咗你呢個咁嘅賣國賊，真係家門不幸！
佢升職係因為佢成日擦老闆鞋。
你今日趕唔趕得切返學啊？
個摩打有條活塞爆咗，揾個師傅嚟整整佢。
個售貨員喺度解説緊件產品嘅功能。
呢間學校喺近年區內排名異軍突起，多咗唔少家長幫佢哋嘅子女報讀。
佢一直以嚟風雨不改、盡心盡力噉服務街坊。
佢整傷咗隻腳，所以行路有啲趷。
佢哋識咗好耐，但係傾唔埋。
警察將非法入境者遣送返內地。
我唔鍾意同阿偉講嘢，佢講嘢好粗鄙。
「唔該揾陳先生吖。」「乜水啊？」
想keep好個身形，做帶氧唔夠㗎，一定要配合重訓先得。
使用爆炸品作爆破用途，係要經過授權嘅。
呢場比賽阿輝嘅贏面好高，我哋諗定點同佢慶祝都得喇。
呢個市鎮冇一份報章有公信力可言。
啲水濺到我成身都係。
經過長年累月嘅演化，恐龍就慢慢變成我哋日常見到嘅雀仔。
我望見前面有間便利店。
受到八號風球影響，渡輪服務將會暫停。
佢鍾意着polo返工。
今時今日，噉嘅服務態度係唔得㗎。
你可以用呢條公式去計下你嘅體重係咪喺正常範圍。
嗰間航空公司做緊優惠，香港飛沖繩連埋税都係一千蚊港紙咋，好筍！
響出面結交朋友，最忌就係小氣。
佢係靚女，不過性格麻麻囉。
我地著埋一條褲，點會唔幫你呢。
佢叫學生將草藥研成粉。
搽支50度嘅太陽油先。
放慢腳步，可能會睇到啲平時冇留意嘅風景。
歹徒作案手法極為殘酷。
落雨嘞，快啲返去入面啦。
我希望大家來年可以繼續發揮團隊精神，令公司嘅業績再創高峯！
陪我去旅行喪食喪行喪玩！
你啹氣嗰陣揞住個口啦，如果唔係好冇禮貌㗎。
呢種食材幾common㗎，喺超市都有得賣。
呢棟大廈冇十三樓㗎。
呢本教科書有十五個單元。
佢係蠢，但係都好勤力吖！
套電影嗰啲打鬥場面全部都係埋身肉搏，你都咪話唔精彩。
佢做嘢冇規冇矩，激死人！
警方調查咗兩個月，單案終於真相大白。
佢成日批評我嘅衣着品味。
佢份人大癲大肺，成日笑得好大聲。
男朋友送花，你實甜到腬啦！
阿美突然冇咗份工，所以心情好差。
呢位師傅嘅刀工真係驚天地泣鬼神，不愧有「廚神」嘅稱號。
喺中國，使用手提電話已經好普及嚹。
如果你想考試成績好，你就要趁早開始温習嘞。
呢度係警察學校嘅舊址。
我電腦個鍵盤壞咗，而家打唔到字。
殺手將槍頭指向目標。
客套嘅説話唔再講嚹，我哋言歸正傳啦。
有冇人聽過呢間firm呀？
我朋友鍾意咗學校個TA。
請各位參賽者嚟跑道集合。
陳老師今日病咗，下個禮拜補返堂啦。
我可唔可以同你跳一隻舞？
公司又有function要搞，睇嚟又有排忙喇。
食咗幾日步飛，搞到身形暴肥。
你去咗加拿大咁耐，攞咗永居未啊？
一股熱帶氣旋開始移向南海一帶。
我唔想做一個冇用嘅人。
你最好將呢件事引以為戒，以後唔好再做錯。
如果條戰線移到去首都嗰頭，就係時候叫國家元首同首都市民撤離。
你飲多幾年奶先出嚟揾食啦！
唔使問阿桂，一定係佢做！
行過球場，咁啱食咗個波餅。
依家庫房水浸，財爺唔應該做守財奴，要將盈餘還富於民。
我細個嗰時，如果我做錯事，爸爸就會用間尺打我手板。
後方嘅補給對於戰爭嚟講都係好緊要㗎。
我屋企嘅傭人照顧咗我哋十年。
仲係好生喎，煮多陣添啦。
只要佢開心，我就心滿意足喇。
我頭先差啲俾架巴士撞死，真係驚到鼻哥窿都冇肉。
食完大蕉包你唔會便秘。
呢個女明星平時着開鬆身衫，又睇唔出佢原來都幾大包米喎！
你有冇幫你仔仔報暑期班啊？
學生喺課餘應該多啲睇書。
咪睇達叔平時一身牛記笠記，其實禾桿冚珍珠，揸住五個的士牌喺手，過千萬身家都嚟喇。
我哋湊夠四個人一齊打麻雀。
食飯？我去邊度都冇所謂。
我唔奢求你寬恕我，只要你以後開心就得喇。
人名同地方名咪專有名詞囉。
玩咗兩個鐘，乜都玩飽喇。
我哋兩個拖拖拉拉都成年嚹！
我遲啲想搞個聯校event，你點睇？
佢俾人捉到洗黑錢，睇怕都係要洗定蘿柚。
我屋企有啲事，要早退呀。
我返去揼份proposal出嚟。
間舖開通宵㗎，有得喺處打躉。
好多家長都覺得珠心算可以令到小朋友計數計得快啲。
呢次掃毒行動係由陳警司指揮嘅。
我覺得對住你好唔自在。
一陣要醒水，唔好亂講嘢。
正五邊形嘅內角全部都係鈍角。
祝大家來年更進一步。
喺2012年奧運入面，香港體操運動員黃曉盈用佢自創嘅動作上平衡木，呢個動作就因為黃曉盈而命名黃曉盈跳。
銀行經禁制令凍結咗佢所有嘅户口。
唔夠學生，點開班啊？
呢個Word檔嘅格式係.docx，舊過07嘅版本開唔到㗎。
我係個老粗，咩都唔識㗎。
你笑得咁大聲好引人注目㗎。
入銀仔有可能要收取手續費。
離婚率上升，單親家庭越嚟越普遍。
呢批模型飛機幾時起貨啊？
今次考試成績凍過水喇。
每個人嘅美感都唔同。
乍看之下，呢兩幅畫你會鍾意邊幅？
個主席諗住自己大晒，唔使聽啲會員嘅建議。而家啲會員話要佢落台，佢真係玩下玩下玩出火嘞。
屋企個黑廁通風差，唔衞生。
呢件嘢幾有用，收歸國有啦，支持一帶一路發展啊。
四眼仔喺端午唔扒得龍舟游涌。
佢哋當街當巷喺度親熱，真係睇到都眼冤呀！
停止衝擊，否則使用武力。
呢件事就兩睇啦，唔一定係佢所講嘅噉。
呢隻藥副作用好勁，會食到我頭暈手震。
本港尋日新增三宗病例。
鹹蛋超人無晒能量喇，佢心口紅燈閃緊。
有請陳生簡介一下活動流程。
呢條樹枝就夠晒粗喇！
唔好睇我表演得咁輕鬆啊，我苦練咗好耐先做到㗎咋。
佢永遠都唔著緊自己嘅儀容。
放肆！我身為皇帝使你教？
啲人質俾人用繩綁住。
呢一區九點鐘開始收件。
個波彈返嚟嘅時候你就接住佢啦。
冇細藝咪揾囉，唔係悶死你呀。
我又俾病菌打敗喇，好唔舒服呀。
佢炒餸快靚正，好多人幫襯。
今次考試我又衰咗喇。
每逢平安夜，都會有教徒喺街度唱聖詩報佳音。
你咪拾下拾下噉，快啲過嚟幫手啦。
呢個應用程式有機會會同第三方分享你嘅個人資料，諗清楚先好下載。
呢套漫畫愛情線超正！
我對呢件事不予置評。
呢個人三口兩脷，唔好信呀。
咁多位師兄有咩好介紹？
呢塊滑鼠墊有個位墊住隻手。
佢係今年畢業試嘅狀元，全科優異。
最初我連一句廣東話都唔識講㗎。
佢成日扮好人，正一偽君子。
面前隻狐狸，眨下眼變身成少女。
呢包防潮珠嚟，唔食得㗎。
香港新界西部有荃灣、葵青、屯門、元朗同離島五個區。
柴灣某屋邨有間噏耷士多。
呢棵樹長大咗唔少喎！
我塊乒乓球拍一面係生膠。
你大個喇，唔可以再瞓BB牀喇。
你睇佢老虎乸噉，居然嫁得出喎！
你唔使百般刁難我喎，我辭職囉！
點解你咁忙都仲有時間社交嘅？
佢打機次次都輸，好雷啊！
插針落巴士啲凳度？黐線嘎？
呢套戲由上屆影帝領銜主演。
個廁所塞咗，我要揾個廁所泵泵返通佢。
我哋要夾口供，唔好俾人發現我哋嘅秘密。
印草稿嘅話就用環保紙啦。
呢架房車可以容納到十個人。
我覺得你緊張錢多過緊張我囉！
逆境令佢鍛煉出堅定嘅意志。
呢種蛋糕製法簡單，好易學㗎。
部電腦軭咗，搞到我做唔到功課。
有種雀仔可以飛十個月都唔著陸。
佢哋成家都好鍾意户外活動㗎，所以個個都曬到好黑。
我嘅耐性係有限度嘅。
澳牛嘅雙皮奶好出名。
大家玩得開唔開心呀？
不勞而獲嘅人係唔會有成就㗎。
毒品唔單止傷身，仲會令人上癮，真係害人不淺。
今年馬拉松有幾百個參賽者爭冠。
佢夜晚成日反瞓㗎，有時起身嗰陣個頭會去咗第二邊。
你著呢件衫fit晒。
殺人兇手原來係條毒蛇。
等我歎返個早餐就返去做嘢。
你睇阿松佢唸句經都唸到亂七八糟，就知佢修行唔夠啦。
市區啲空氣好污濁，搞到我一出去就有打乞嚏。
我噉樣做都係為咗保命㗎咋！
佢咁做好落阿明面喎。
寫啲垃圾落去就得，唔使咁認真。
餐餐都以為有好日子過，餐餐都食白果。
外面凍冰冰，我唔出去嘞。
佢打老婆，打到佢見紅。
嗰個演員嘅扮相好討人歡喜。
我極力避免同佢出現喺同一個場合，但有時咁啱撞到都冇計。
佢失咗業成年，依家終於揾到份公職。
你氹吓佢，佢過一排自不然會原諒你啦。
列車將於五分鐘後到達。
隔籬阿黃太係長舌婦就係人都知㗎啦。
公主嚟到嗰時大家都要迴避。
警方成功制伏綁匪，人質安然無恙。
我有好多朋友係基嘅，聽過好多佢哋遇到嘅問題。
個巴士司機琴日捉咗個搭霸王車嘅人。
行山前記得搽蚊怕水。
交友app？約炮app就真！
「你好叻喎！」「邊度係呢？」
你有冇企喺我角度諗嘢？
既然毛蟲可以變蝴蝶，咁雞都一樣可以變鳳凰。
佢啱啱做完手術，醫生話要休養幾日。
我哋要相信醫護人員嘅專業。
而家嘅時間係下午兩點三十五分。
各就各位，預備，開始！
心情靚，就日日都係好日。
屋主想出讓呢個單位俾人。
今時今日外出用餐真係好貴。
政治會令愚昧嘅人以為自己忽然有好多真知灼見。
呢張係我家傳治肚瀉嘅良方。
普通鐵喺室温下嘅生鏽速率係非常之慢。
拯救隊嘗試用繩網嚟營救傷者。
佢係個紅鬚軍師，成日幫人出啲屎橋。
老細有地中海，所以我哋對個「光」字都有所忌諱。
呢份工好危險㗎，揾命搏嘅嘢，幾多錢都制唔過。
佢男朋友對佢太癡情，想分分鐘都見住佢，搞到佢冇晒自由。
雪櫃盒西餅係邊個㗎？
建國先賢啓迪後世，雖死猶生。
呢條仔黑黑實實，一定好好力。
應考嘅考生都非常緊張。
佢兩個成日針鋒相對，從來都唔打算和解。
唔係啩，踩單車跌親都叫要聞？
呢度氣氛好好，人人都好開心。
呢個課程分初、中、高三個級別。
唔好信佢啊，佢車大砲㗎咋。
我仲係新手，做錯嘢嘅話請多多指教。
佢其貌不揚，實際上係董事會成員之一。
條友最叻車大炮，你唔使理佢㗎！
我一早睇穿你啲陰謀㗎喇。
喺農村，醫藥同設施都好唔夠，細路仔好容易夭折。
你哋成班永遠係我嘅手下敗將！
英格蘭超級聯賽積分榜
某啲傳媒報道自殺案嘅時候好鍾意臆測事主自殺嘅原因。
凡購物滿三百蚊即可參加抽獎。
離隊之後再返去就好尷尬。
你有咩煩惱，可以揾我傾訴。
個女影星結咗婚就淡出影壇。
你唔原諒自己，就會變得萬劫不復。
我捐咗啲舊衫俾慈善機構。
啲人話頭七好猛㗎，我哋今晚都係早啲走，唔好打搞人喇。
啲德文我丟低咗咁多年，都差唔多唔記得晒嘍。
唔好出閘住，喺月台會合咗先。
你真係十指孖埋㗎喎，乜都唔識做。
呢兩個國家嘅戰爭一觸即發。
呢啲是是非非我冇耳聽啊。
陳喺華夏文化圈係大姓。
你渴唔渴呀？飲啲水喇。
上半年仲係歌舞昇平，下半年就有好多人破產跳樓。
呢個月請三日假就有十日長假。
功課？夜晚先做啦，而家午睡下先。
喺出貨之前，一定要做好測試。
借錢？我而家手頭唔方便。
我朋友咁多年嚟都炒緊散，冇諗住揾長工。
靈車由殯儀館駛出，民眾夾道送別。
一名警員遭到匪徒襲擊，失去配槍。
佢因為家庭問題要見社工。
魯迅寫咗唔少故事諷刺當年嘅時弊。
我用廣東話講多次俾你聽啦。
瑪麗結婚邊個做姊妹啊？
合約上面寫得清清楚楚，辭職要提早一個月通知。
賊人趁住户主返工，乘虛而入，偷走咗好多貴重物品。
嗰間酒店有幾多粒星？
知道公公安然無恙，我哋個心都安樂啲。
人哋係身驕肉貴嘅公主嚟㗎，呢啲嘢邊度啱佢做。
聽講佢有鋪收藏古玩嘅癮。
好多文學作品嘅靈感都源於日常生活。
現代女性唔需要依靠男人生活。
張相我想拎去過膠放落銀包。
三十歲人未試過做愛，真係枉為人。
陳師奶成日買餸打斧頭，儲儲埋埋都唔少錢㗎。
歐洲股市喺12月再次造好，令2019年表現顯著高收。
佢嘅大仔唔係正室生嘅。
兩班黑幫人馬竟然光天化日喺旺角火拼。
資助視乎收生人數而定。
冇啲音樂，氣氛都係爭噉啲。
嘉儀嘅談吐大方得體。
西貢北屬於一塊飛地，雖然冇同大埔區接壤，但係佢係屬於大埔區嘅。
一個國家可以有好多個王子，但只會有一個太子。
件貨聽日會送到府上。
扯落水 / 拖落水 / 拉落水
中國派咗好多兵去打仗。
枝魚竿喺度猛咁郁，梗係有魚上釣嘞！
佢為咗頭家日做夜做，一句怨言都冇。
我食下午茶先，食完就去。
呢件事真係好耐人尋味！
上年發生嘅一連串謀殺變咗懸案，睇嚟要福爾摩斯出馬先破到。
咁多位鄉親父老，佢哋話要炸咗座山佢喎。
大廈又要維修，啲業主鬼殺咁嘈。
防鯊網外有危險，唔好游出去。
我淨係飲開日本奶水大嘅，所以真係睇唔慣韓國嘅動畫。
不死生物喺以奇幻做題材嘅game好常見。
你一定係戽被所以冷親啦！
政府實施室內禁煙之後，好多人都要企喺街度圍住個垃圾桶打邊爐。
點解依家啲女仔咁鍾意著埋啲毛鬙鬙嘅冷衫嘅？
社會需要跨學科嘅通才尋求出路。
我打麻雀不嬲都手風好順，成日贏錢。
而家啲學校好鍾意叫啲學生背默。
老細，要啲咩餸噉呢？
我大聲質問佢點解唔事先通知我，佢冇聲出。
你放開懷抱，放鬆吓自己啦。
操之過急，只會徒勞無益。
啲飯多到我食極都食唔曬。
消委會指「大包圍式」體檢發現隱疾成效唔高。
有人話囡囡係爸爸嘅前世情人。
鳥類係由恐龍演化而成。
佢正一賴貓君嚟㗎，千祈唔好信佢。
唔使客氣㗎！食餐便飯咋嘛！
篇文又長又唚，係作文嘅反面教材。
唔好信佢啊，佢喺度講大話。
資深陪月員月薪隨時高達兩萬五。
佢喺佢爸爸間貿易公司幫手做咗五年之後，就另起爐灶，自己開咗間貿易公司做老闆。
佢避開我嘅問題唔答。
佢心臟嘅其中一條血管閉塞。
佢䁽一䁽就知道邊個係差佬。
我唔叻度橋，我都係唔主修市場學喇。
筆芯電嘅電壓係1.5 volt。
答案攞到小數點後兩個位。
你唔好迫佢啦，佢受軟唔受硬㗎！
叫個廚師出嚟！呢碟嘢仲難食過豬餿！
銀色畀人感覺好cyber。
我個仔同佢個女拍緊拖。
你快啲去醫院啦，而家十萬火急要你做決定啊。
你set好晒啲嘢未呀？
週一會有電訊商喺深水埗擺下測試網速嘅擂台。
阿松佢開咗間廠煉金。
如遇火警，切勿使用升降機。
考試零分，今次實俾阿媽打到屁股開花！
我實在係無能為力，你都係另請高明啦。
飛機起飛前，我哋趕抵機場。
佢一直懷恨在心，等機會報仇。
你唔好因為佢嘅外表而上當啊。
演唱會啲飛極速賣晒。
咁大個人，乜都睇化晒啦，仲有乜好嘈。
運動場鄰近巴士總站。
改善溝通技巧，增加受聘機會。
支探熱針要含喺脷底，一分鐘之後拎返出嚟。
我哋唔單只去行街，仲去咗睇戲添。
你睇低啲窮人係唔啱㗎。
呢啲嘢已經out晒day喇。
你寫嘢小心啲啦，出咗街嘅話食屎㗎。
酒精搓手液通常係七十至八十度。
我尋晚發夢，夢見自己變咗做隻蝴蝶。
沙維係巴塞隆拿嘅中場大腦。
呢個章節講男女主角喺樖木棉樹下面邂逅，配圖一於揾返幅由下面影嘅木棉樹嘅圖啦。
做乜今晚單飛睇戲嘅？你男朋友呢？
呢個單位近學校又近巴士站。
佢哋喺網上開拖，爭論咗好耐。
用電鋸嗰陣要小心啲。
佢係無辜㗎，要怪就怪我啦！
經理叫我拎杯水俾嗰邊嗰位女士。
你有咩疑難雜症都可以問吓佢意見。
呢個計劃花費咗我好多時間。
想溝佢嘅人真係排隊排到尖沙咀！
我哋校隊喺校際比賽包攬五面金牌。
「鴨脷洲」呢個名嘅起源係因為呢個島嘅外形好似鴨脷。
呢個黑人最出名奏爵士樂。
面對經濟衰退，本港銀行「落雨收遮」收緊按揭審查。
呢個官員乜都唔做，剩係識搞分化。
我哋今晚去紅磡聽演唱會。
佢呢個有病嘅媽媽對佢嚟講係一個包袱。
佢當你係觀音兵咋，等你仲成日幫佢整電腦乘機接近佢。
宮廷之內，我係一人之下，萬人之上。
佢兩個打同通，周圍呃人錢。
佢聽日會出庭做原告嘅證人。
你行山小心啲呀！有咩閃失我點算？
我喺黑漆漆嘅街道自己一個行。
已故英國科學家圖靈，二戰期間協助破解納粹德軍密碼。
你咁玩唔起，邊有朋友呀？
佢用咗隻好高級嘅鞋油，擦到對鞋令一令。
呢間酒樓啲生意好旺喎。
我哋舖頭不嬲都唔賣廣告，係靠口碑嘅。
魔法喺奇幻文學入面係好常見嘅題材。
蘇亞雷斯又發癲咬人搞到要停賽，搞到班主有啲想賣咗佢。
我個仔好奀皮，好難教。
將心比己，你都唔鍾意俾人呃啦。
自閉症係腦神經細胞缺失嘅毛病。
阿業對阿強嘅所作所為嗤之以鼻。
條山路太斜喇，好難行。
你講嘢都九唔搭八嘅，明明唔係講緊呢樣嘢。
苟且偷生比死更痛苦。
而家喺香港做官好多掣肘，又要應付上頭嘅政治任務，又要顧及形象，真係唔易做。
做咗咁多嘢都係徒然嘅。
呢碗粥杰撻撻，好似好難食。
我哋應該保持不卑不亢嘅態度去回應。
架車副engine打咗柴。
佢個名叫愛美，但係我唔知佢姓乜嘢。
我通咗兩晚頂，仲未趕好晒啲稿，而家靠咖啡嚟吊命。
買賣股票要注意投資風險。
你想學砌模型可以去呢個模型會，可以識到好多同好。
通常啲人都去歐洲度蜜月。
你唔洗喺度博同情喇，你今次真係做錯咗。
唔同食品需要唔同嘅保存方法。
嗰次地震嘅倖存者好多都仲活喺苦痛之中。
佢係好虔誠嘅天主教徒，每個星期日都會去主日彌撒。
政府會開發佈會講述最新嘅疫情發展。
意外中嘅傷者由救護車送走。
本地薑唔嘢少㗎，呢隊樂隊拍得住外地嚟嗰幾隊㗎。
兩樣嘢摩擦就會產生熱力。
佢發咗達之後就六親不認，睇唔起我哋啲窮親戚。
呢單嘢個價好低，唔使咁認真做。
個小朋友細細個就牙尖嘴利，問到班嘉賓口窒窒。
而家啲士多仲有冇皮球賣？
佢得罪咗網民，而家日日俾人炸inbox。
最近嘅成績説明咗我哋絕對唔會差過其他學校。
當地內亂連連，苦嘅始終係民眾。
我理鬼得佢吖，女仔都係噉話㗎喇。
後生仔唔讓座比老人家會俾人影相放上網㗎。
你今晚返嚟嗰時，順路幫我買啲嘢吖。
頭先唔記得入錶添，希望冇俾人抄牌啦。
呢個男人好奸詐，佢响牌局中出老千。
呢隻朱古力好有名㗎。
阿仔大個咗十足佢老豆後生咁樣。
我阿媽係公務員，退咗休之後會有長俸。
部手機屎唔屎啲呀，用兩吓就壞咗。
我喺今次比賽排尾二，好傷心。
十二月二十五日係聖誕節。
多名球員被控輪姦一名女球迷。
佢直至最後一刻先出現。
個蝴蝶結車死佢吖，唔係好易鬆㗎。
我寧願揸兜都唔想做嗰份工呀！
我哋喺外國都會同屋企人、朋友聚埋一齊賀年。
個黑社會大佬呢排收嗰幾條𡃁，都係中學生嚟㗎。
蘇蝦個腦囟會唔會好易整親㗎？
年青人好容易迷失自己，誤入歧途。
保鑣將佢由機場護送返酒店。
呢個政客話同佢個死敵和好咗，一定係做緊戲。
病人嘅情況突然惡化。
呢件連身裙好靚，好襯你。
佢炒燶咗股，而家欠人幾十萬。
一千萬對於佢嚟講只不過係一個細數目。
「英勇」呢個詞係帶褒義嘅。
估唔到佢居然喺全公司嘅人面前自爆自己細個嘅醜事。
泳池啲水凍得好緊要。
阿公朝朝都喺公園耍太極。
擺盤第一步，就係用大碟，食物放中心。
埲牆好薄，隔唔到音。
班怪獸家長有冇諗過佢哋仔女嘅感受㗎？
個將軍押解糧草去軍營。
我哋架車衝紅燈，俾警察截停。
個賊畀隻狗追到一仆一碌。
去旅行嗰陣，所有貴重嘢都要跟身。
石澳嘅太平清醮係十年一屆。
對老人家要俾多啲愛心出嚟。
呢個女仔好鐘意喺佢男朋友面前撒嬌。
太陽能板可以吸收光線轉為電力。
嗰種辛苦折墮講出嚇鬼，咪話冇乜所謂！
呢個爸爸竟然喺大庭廣眾面前打仔。
今晚加料，斬啲靚叉燒俾大家食吖。
佢失戀之後，就開始咗厭食。
吖，你硬係揾藉口㗎噃。
佢份人好盲塞，永遠唔會聽吓人地意見。
呢套電影唔係太受歡迎，檔期唔會好長。
我地之中出咗個叛徒！
呢座博物館嘅樓齡超過六十年喇！
去日本嗰幾日都係走馬看花，冇乜睇到啲特別嘢。
星期六叫埋阿文嚟食飯啦。
晨早流流，你做咩喺度鬼殺咁嘈？
個機械人嘅構造係點㗎？
你失驚無神大叫一聲，想嚇死人咩？
地球大氣層嘅主要成分係氮、氧、氬同二氧化碳，分為對流層、平流層、中間層、熱層同埋散逸層。
父母嘅事唔到你哋做仔女嘅干涉。
班街童學黑社會向其他小朋友收「保護費」。
伯伯朝朝都去公園晨運。
我哋要從問題嘅根源着手。
為咗滿足佢啲要求，我做咗好多讓步㗎。
校園接二連三發生偷竊事件。
有乜嘢唔開心，可以揾朋友傾吓。
我哋要討論嘅問題有三個。
而家啲後生個個都係月光族，以前啲人邊有咁大洗。
通常見到呢啲情況，我哋依撈七都會報定警先嘅。
天子犯法與庶民同罪，就算你係親王都要受罰㗎喇。
你哋今年有冇bonus？
我老細琴日過大海輸咗錢，今日返工無端白事畀佢鬧咗鑊甘嘅。
佢一笑，啲皺紋就現晒出嚟。
啲羊喺嗰座山上面食草。
咩事啊！個地下好多黃金！
我哋三個由細玩到大，佢嘅為人係點，大家心照啦！
係佢主動埋嚟，我冇掂隻貓㗎！
我成朝都冇做過嘢，淨係喺度hea。
努力咗成年，終於獲得回報喇！
呢款郵票全世界得返一千零一張，好值錢㗎！
佢哋好九唔搭八，我真係冇諗過佢哋原來咁熟。
佢最近添丁，所以心情特別好。
慘勝過後，成個國家都要重新建設。
你發音嘅時候要注意口型。
人一世物一世，有機會應該去外國睇下。
班廢老終日無所事事，至叻就係批鬥啲後生仔。
小新，我地一齊玩煮飯仔！
我飲完汽水之後好多胃氣呀。
佢好屈機㗎，次次考試都滿分。
我阿嬸成日同阿叔鬧交。
佢一定唔會鍾意你囉。
同班老友記大大話話都識咗十年喇。
嚟緊個奧運喺邊度開始點燃火炬呀？
記者希望議員可以喺會議廳即場為施政報告評分。
落雨仲好，可以留喺屋企休息下。
呢位球員同球會解約，恢復自由身。
喺我哋酒樓擺酒，每席大概 $9000。
我細個最鍾意食白兔糖。
我哋一於去參加比賽啦！
你對我咁好，我都唔知點報答你。
每次睇新聞見到啲人虐待動物，都會覺得好痛心。
而家隔籬鄰舍見到面都係掂行掂過。
你擺咗個紙箱喺邊處啊？
有冇準媽咪想group埋一齊學瑜伽？
以每個人嘅平均收入計算，香港有大約兩成人口生活喺貧窮線下。
本身諗住詐病見工，點知百密一疏，搭車俾同事見到。
出嚟做嘢，唔好咁冇心肝啦！
你點會搞到噉嘅地步㗎？
佢等埋位嗰時會捉住啲前輩問意見，唔會喺度呆等。
謀殺陳生嘅元兇就係你！
你有冇超市印花？我想換個焗爐。
佛教有唔同嘅分派，主要可以分為大乘佛教同埋小乘佛教。
叔叔，我肚仔唔舒服呀。（細路仔講嘅）
你次次都係噉㗎！我嬲死你啊！
佢嘅演講越講越離題。
我識佢，但係唔係好熟。
佢成日話自己有幾醒，其實咩都唔識。
就係佢條二五仔通風報信！
為咗賺稿酬，我搏命寫文投稿。
頭先喺銀行俾人打我尖。
做老細唔可以淨係識點人做嘢，要令啲員工心悦誠服先得。
佢係都唔認，你都吹佢唔漲㗎。
你鍾意食傳統月餅定冰皮多啲？
考完試終於可以大吃大喝喇。
唔好白費我一番苦心，快啲飲晒啲湯佢。
小吃多滋味，多吃壞肚皮
我冇嘢，有啲眼瞓啫。
阿強次次同女朋友完事之後就叫人哋食事後丸，點解唔一早戴套呢？
你好出門口喇，唔係就遲到㗎喇。
大肚婆有時會作嘔作悶，食啲口立濕會開胃啲。
讀大學嗰陣我晚晚都隊啤。
香港嘅天氣真係熱到爆燈！
習武之人，路見不平，自當拔刀相助。
我哋拍咗廿年拖喇，究竟幾時佢先同我求婚？
佢哋分手咁突然，等我八下發生咗咩事先。
用呢個通渠泵有一啲竅門嘅。
嗰個人滿面傷痕，睇落好滄桑。
阿源甚至仍然同阿琛再會，表面冰釋前嫌，實質只為觀察成果。
醫生開咗張病假紙俾你。
林太最近俾離婚嘅事纏繞住。
士多啤梨蘋果橙吖，你條契弟喺度串串貢，係咪想隻抽呀？
八點半先醒，好彩趕得切仆到返公司。
佢兩個之間有啲火藥味。
你成日請人食飯，你睇住你個荷包呀！
佢嘅報告反映唔到問題嘅全貌。
琴日有一個棚架倒塌，造成一死十六傷。
我大聲叫喊唔代表我冇禮貌。
你今個月交咗學費未呀？
我唔係恐同，但係……
記住，呃人係唔啱㗎。
有仔趁嫩生呀！等儲夠錢，到四十幾歲至生，你都冇精力湊啦！
你個死嘢，我今日一定會同你死過。
DNA檢驗報告印証咗佢哋嘅父子關係。
我用緊個電子磅可以駁手機app。
你抄功課！我要告俾老師知！
你間hall屈唔屈得蛇㗎？
佢屢次犯規，終於被罰離場。
呢間教會嘅前身係戲院嚟嘅。
佢嘅言論可能會得罪好多人。
我喺北京出世，但係喺香港長大。
警方舉起紅旗，警告示威者停止衝擊。
隻鑊冇位放，坐返喺爐上面啦。
早市有好多特價點心。
心思細密嘅特質同出眾嘅分析力，係優秀大狀嘅先決條件。
我連條題目都睇唔明。
上體育堂嗰陣，老師都會叫學生盤坐。
佢哋喺早上九點鐘抵達香港國際機場。
今次系統失靈，我以為過咗海就係神仙啦，點知畀隔籬部門爆鑊。
喺呢間嘢飲杯酒閒閒哋都要五兜嘢喎。
呢個風水先生講啲嘢好靈㗎！
今期六合彩頭獎兩注中，每注派彩八千四百幾萬。
即係呢，我唔係咁鍾意同佢坐埋一齊囉。
佢每次買餸都會帶個環保袋。
我屋企啲牆紙四圍都有紕口。
葉生繼承父業，一樣經營有道，果然虎父無犬子！
自然嘅嘢唔一定就係好𠺢嘛。
10除以5等於2， 2就係商數。
嗱，你今日着到咁行，事業綫出晒喎，係唔係摟屌先。
個傷口差唔多好返，唔痛乜滯。
佢份人咁思縮，點識到女仔㗎。
呢把刀好利，揩親都唔得掂。
老闆高薪聘請我哋為公司效力。
入鄉隨俗，你去到日本，應該入屋除鞋。
佢睺住你筆遺產嘅錢。
噉落去終須有日唔掂。
街上面一對對嘅情侶手拖手，男嘅甜言蜜語，女嘅含情脈脈。
我同埋你一齊去釣魚。
個歌手封咗咪十年，最後咪又係為奶粉錢出山。
過重容易引致糖尿病。
佢派位嗰陣第一志願係間官立學校。
老闆咁信任我，叫我寫份計劃書，我點可以交白卷㗎！
呢棵草有毒㗎，唔好鬥啊！
你可以將粒CPU輕輕力拮落個插座度。
定咗下個星期日八點食飯。
今日架船搖得好犀利！
頭先我落街嗰陣俾龜逗。
見你咁可憐，我就大發慈悲話畀你知啦。
知法犯法，罪加一等。
我生我個仔之前，小產過一次。
張兆輝又唔係唔靚仔，但硬係唔夠型，爭咁啲嘢咁。
阿媽：「未做完功課唔准食雪糕呀吓。」阿仔：「唔制！我要食咗先做！」
插張圖喺呢兩段中間。
香港電影業俾你搞軭晒。
日本嘅燒酒好出名㗎。
呢隻藥好得呀，食完好咗好多。
呢個候選人差咗啲經驗。
佢妹妹成日問佢攞零用錢。
呢份工雖然壓力大，但多嘢學、人工亦唔錯，都制得過㗎。
聽日有我同你，仲有亞明。
租屋通常要俾兩個月按金。
今日請到幾位太平紳士做我哋嘅座上客，實在非常榮幸。
候選佳麗個個都身形修長。
喺顯微鏡底下可以睇到肉眼睇唔到嘅細菌。
請按照下面嘅説明自行設定。
個女高音一開波就唱錯咗音。
啲人以為推淋巴可以減肥，其實都係去水腫啫。
住隔籬屋件人妻好索啊！
個男仔想快啲結婚，但係女方唔係咁諗。
行政長官同管治團隊舉行集思會。
同女朋友睇日出真係好浪漫呀！
政府鼓勵的士司機改用無鉛汽油。
阿文遲咗出門，於是三步擸埋兩步趕去巴士站。
地產商啱啱先知道遊戲規則已經改變咗。
唔經中介，自己袋晒，收入多好多。
洗樖菜都搞咁耐，你到底曉唔曉煮飯㗎？
你成日食煙，好燥㗎，飲啲涼茶下火啦！
大家都反對，不過佢係都要去。
你猛咁催我都冇用㗎！
叫咗你唔好咁大聲講嘢㗎啦！而家俾人趕走喇，幾面懵呢！
佢原本打算炒手機，結果變蟹，唯有半價賤賣。
佢驚到喺角落度縮埋一嚿。
你淨係食菜同飯，又唔食啲蛋呀肉呀豆類嗰啲，唔夠蛋白質噃。
警務人員執行職務嘅時候都需要出示委任證。
歧見太多，我哋好難合作。
我唔想行喇，就喺度食飯啦。
個茶包沖完茶，五分鐘之後就好拎返出嚟喇。
有幽默感嘅人比較受歡迎。
今日係公眾假期，唔使番工。
噚晚隔籬屋個細蚊仔發羊吊，即刻送咗去醫院。
適度曬太陽有益健康。
政府會檢討收費以確保津貼用得其所。
我哋抽簽決定邊個打龍門。
我貪玩咋，唔係有心傷害你㗎！
有朋友好神心幫咗我哋。
我阿爸係腦神經學家，專門研究神經元之間嘅電訊號。
聯合國安理會一致通過對北韓實施制裁。
個收音機窒下窒下咁。
我每朝早餐都會食煎雙蛋。
我琴晚發夢中出咗我女神。
攞個桶去裝啲水返嚟吖。
市民漏夜喺書展場外排隊。
你呢排係咪當黑？唔係炒車就唔見銀包，真係鑊鑊新鮮鑊鑊甘。
作為外國人，佢廣東話都講得幾正。
我諗住做晒份功課先瞓，殊不知我十點就瞓咗。
寧教人打仔，莫教人分妻
樓上個細路係噉跳繩，好嘈呀！
我約咗做facial㗎。
城中首富近九十歲高齡先宣佈退休。
我唔夠力再跑落去，要唞下。
挑，咁之嘛，我都識啦。
包括粵人在內，好多唐人民系傳統都相信飛蛾同亡魂有某啲瓜葛。
佢雖然係老闆娘，但係一啲架子都冇。
開咗成晚OT，真係好攰。
個個掛住吹水，都冇人放seed。
佢幫富商做法事賺左幾億都唔夠，仲想呃埋人地成份遺產，真係人心不足蛇吞象。
今晚朋友生日，我地投其所好揀佢最愛嘅打邊爐慶祝一番！
過兩個月先考試，hea下先啦。
得閒我會返去我間小學，回憶下細個嘅生活。
我今晚要加班，唔返嚟食飯喇。
佢掀起塊面紗，先知佢係男扮女裝嘅。
佢呢排成日將自己柄埋，都唔知佢做乜。
我都冇氣同你講咁多。
佢黎手就幫我執起兩隻，叫我一陣拎返屋企煲粥。
畢業之後我想留喺香港發展。
噉嘅人才領導層都唔識得重用，實在太過有眼無珠。
新舖開張，做緊promo，全場八五折咋。
家陣重聽卡式帶？少可喎。
佢眼角好高架！所以成幾廿歲都未拍過拖。
佢哋兩個之間有啲好秘密嘅關係。
佢貼呢篇係潮文嚟，你咁真心回應做乜？
佢岔開話題，嘗試極力掩飾自己冇畢業呢個事實。
阿松佢幫人賣鹹濕嘢，諗住掘金。
你平時鍾意做啲乜㗎？
佢千方百計討好老細，希望有人工加。
忘記過去，努力向前。
我屋企騎樓種滿晒花。
佢流咗好多血，醫生同佢輸咗四包血漿。
你鬆開隻手俾我走啦！
係咪入到大學就要變到好yo？
佢講書好悶，所以堂堂都冇乜人上。
我一放假就同朋友一齊去行公司。
佢平時冇病冇痛，好地地點解會突然死咗㗎！
颱風橫掃香港，造成多宗山泥傾瀉。
上幾任都係噉做，我照跟㗎咋。
條裙太窄喇，你點行喎！不如我哋喺兩邊開個衩啦。
等陣醒醒定定，唔好俾海關捉住呀。
當你認真睇身邊嘅人，你會發覺呢啲人全部都好kick、好複雜。我哋好多時選擇簡化，但係簡化過程又揾唔到答案。
我先係孻仔，佢係我哥哥。
上訴完會唔會跌grade？
呢枝筆我冇用，你攞去啦！
著得起呢件制服就係自己人。
佢係公司嘅新人，所以唔知規矩。
今次嘅股災，中國首當其衝。
你今日返唔返office呀？
好耐冇咁齊人喇，今晚難得可以把酒言歡。
雖然佢好努力，但係最終都贏唔到。
呢部係我用過最好嘅電腦。
香港地你肯做就得㗎喇，唔會餓死人嘅。
佢哋嘅爭拗各有各道理，最後由老細打圓場，話兩個人嘅提議都會試吓。
佢份人好鬼蝦碌，唔睇住佢唔得。
涉嫌強姦嘅疑犯今日俾警方逮捕。
甲：「你凍唔凍？」乙：「有啲啦。」
價錢實在太貴，入唔到手。
祠堂裏面擺滿神主牌。
呢個暖水壺用真空玻璃內膽，好保温㗎。
果個衰仔又唔翻嚟食飯！激死人！
識趣嘅就唔好阻住晒。
我要去銀行轉帳，今日同唔到你食飯。
明將未執嗰時臭名遠播，反而吸引唔少人挑戰劣食。
因地盤發生致命工業意外，勞工處勒令停工。
黃寶欣同黃翊為愛被雪藏，銷量同陳慧嫻睇齊。
我食唔晒呀，幫我食啲吖。
咁貴你都買？人哋開價，你唔識還價㗎咩！
我同佢不知鬼咁好傾。
醜婦終須見家翁呀，你第一個考同最後考咪一樣。
牌照持有人應該出示佢哋嘅牌照。
你件恤衫做乜唔扣鈕？
呢件事我唔會就噉算數，你睇住嚟！
今日係大喜日子，破下戒飲兩杯都得啩？
佢希望事業上有一番作為。
你都戇居嘅！做咩唔收訂金先幫個客訂貨啊？
阿松佢俾女仔拒絕咗一次就喺度頹喪？心靈咁鬼脆弱嘅？
總之我一定要做到最好！
佢對你咁差，一於同佢絕交唧！
喺一九五五年至五六年出世嘅人應該喺今個月之內去換身份證。
樓價咁癲，等到2046都仲未上得車啦！
大批平民被流彈擊中。
佢真係港女中嘅極品。
喺市區日頭好難揾車位泊車㗎。
第日你百年歸老之後，想啲財產點樣分配呢？
公司嘅出發點係要吸引多啲人參加。
由而家到暑假完，我都可以霸佢間房。
佢希望能夠喺今屆運動會上奪標。
阿爺年紀雖然大，但係唔係老懵懂，你唔好呃佢啊！
唔好阻我，我一定要走。
上述電影全部都贏到奧斯卡最受歡迎男主角嘅獎項。
呢啲都只係道聽途説，不足為信。
問題而家重未有定論。
而家泰國局勢動盪，最好唔好去。
呢兩個學生各有千秋，一個勤學，另一個係天才。
我想借呢個機會祝賀所有得獎者。
每個課程都會有自己嘅課程編號。
攝氏零度相等於華氏32度。
你又飲酒飲到啤啤夫，聽日點返工呀？
佢當年好勁揪㗎，讀書又得，運動又叻，仲攞過亞運金牌添呀！
我痛到甚至想叫白車。
佢將交功課嘅限期一拖再拖。
佢靜雞雞走過入你房。
作曲家希望首樂曲有個雄偉嘅終結。
佢下午茶通常會食奶油多。
佢一入門口，就第一時間衝咗入廁所。
我而家63呢，就嚟64呢。
立法會通過傳召局長嘅動議。
呢套劇入面，隻狗仲搶鏡過對男女主角，正一妹仔大過主人婆。
朝廷入面守衞森嚴，你咳一聲都會畀人聽到。
睇到第二季先知個主角做緊咩，我真係好doot呀。
2020-2021年度年報
犯咗法就要受到法律懲處。
想走嘅又豈止佢一個？
公司就嚟執笠嗰陣，佢孤注一擲，研發一隻新產品。
你用八達通拍落部讀卡器度就會有嘟一聲。
我想開始寫日記，所以我係書店買咗本日記簿。
嗰條友帶波帶到入禁區都唔射，佢係咪傻㗎？
呢本書令我有好多新嘅諗法。
呢位總統好得人民嘅愛戴。
嗰隻貓真係叫得好淒厲。
比賽唔到三分鐘，佢就踢入當日第一粒波，跟住又喺15分鐘、31分鐘再入兩球，上演「帽子戲法」。
佢揸波子㗎，唔好睇小佢啊。
你隻為食貓，一講到食就最開心。
同佢打交小心啲，條友有料到。
我睇唔出佢係個衰人。
個post鏟咗，貼條死link都睇唔到啦。
我都有聽開佢啲歌，識貨！
佢唔見咗隻狗，四周圍貼街招尋狗。
老細嚟緊喇，拿拿聲搞掂啲嘢佢啦。
做人婆婆媽媽咁點得？決斷啲啦好唔好？
佢唔想讀書，想做修理汽車嘅學徒。
今年書展，我買咗兩本書。
友情係無價㗎，你要好好珍惜。
佢忽然打咗個大乞嚏，嚇親側邊啲人。
部份影評人對呢部電影嘅讚賞言過其實。
喺台上表演嘅佢就好似星星噉不停閃耀。
新郎俾班姊妹玩得好慘。
基於安全嘅考量，學校決定封鎖天台。
睇清楚啲terms先好簽。
而家噉嘅樓價，啲人仲話只係買唔到樓嘅人唔努力，真係離地到爆！
多做運動係一個切實嘅減壓方法。
失戀之後，佢決定出家做和尚。
嗰個議員最叻避重就輕，答非所問。
呢度都唔好玩嘅，走喇。
的士喺雙黃線唔上得客㗎。
間屋齊整啲，住都住得舒服啲啦！
中咗會有好多錢㗎喎，即管試下啦。
封email咁多笑哈哈，畀人感覺好唔正式。
呢部濾水器可以去除水入面嘅雜質。
個波都帶到去禁區啦，佢做乜仲唔射啊？
金庸嘅武俠小説好出名。
全靠同事同心協力，公司先有今日嘅成就。
佢做咗咁多年嘢，冇功都有勞吖，你點可以話炒就炒㗎？
喺電視賣告白好貴㗎！
尋晚打機打通宵，一陣考試我諗住打天才波㗎咋。
呢間麪舖開正響垃圾站隔籬，想有客都難啦。
股市今勻dur晒皮，插晒水。
你幫我keep鎖匙吖。
候鳥將禽流感傳到世界各地。
我行樓梯䟕錯腳，爭啲仆親。
不問自取，是為賊也。
呢啲下等貨邊值咁多錢。
今年除夕佢會同朋友去倒數。
又踩到「黃金」，今日真係衰到貼地！
走開啦二打六，呢度無你嘅事。
你究竟打緊啲乜嘢鬼主意？你係咪想殺晒我哋？
我從今次教訓學到唔少嘢，都算有所得益。
佢諗嘢堅離地到啲人都廢事同佢解釋。
佢打算移民加拿大，所以將佢所有嘅股份出售。
今日個比賽原來去到要齋坐成朝先開始，早知我就唔去啦！
佢講嘢好哽心，聽完好唔舒服。
政府提出要寬免今年嘅水費。
以前嘅教育電視節目好有教育意義。
我哋最近買咗部新嘅電視。
條粉腸 冇料扮四條，質多兩質就露晒底啦。
教日文行頭好窄，識得晒嘅。
大澳退咗休應該幾好住。
如果唔開聲就上台，會唱得好難聽。
乜你笑點咁低㗎！低到冇下限噉！
佢成舊大冬瓜咁碌咗落樓梯。
你唔好水人啦，張單明明聽日先到期。
細路仔活力充沛，每日都周圍跑。
出得嚟行，預咗要還。
唔使温書吖嗱！而家考試唔合格喇。
海入面有唔同嘅海洋生物。
習總老婆補粉補過籠，搞到塊面一撻撻。
佢負責晒所有對外嘅工作。
唔好意思，呢間餐廳唔可以食煙。
每年都有好多人去耶路撒冷朝聖。
天陰陰，帶定把遮出街啦。
佢唔戴口罩累街坊都要接受強制檢測。
佢入職唔夠兩日就辭職，係咪間公司好伏呢？
呢個細路仔嘅父母失蹤，所以暫時由社會福利處監護。
呢個係非常機密嘅研究計劃。
請你講吓睇完呢套戲之後嘅感想。
佢俾人催眠咗，講晒啲秘密出嚟。
唔係啊，你搭錯車喇。
唔同你哋傾住，疊埋心水寫好篇文先。
你唔可以要求完美嘅，十隻手指都有長短啦。
件事過咗咁耐，我都重係好down。
佢做每一件事都好用心。
成功戒毒嘅人，如果唔下決心自制，仍然有機會重蹈覆轍。
佢兩個咪就係我撮合㗎囉。
匹馬呢期當打，買佢做膽實無甩拖。
聽講普洱茶可以止瀉㗎！
著到紅轟轟，你而家成個利是封咁囉！
呢啲粗重嘢留番俾男人做啦。
點解嗰條友嘅成績會好過我㗎？激氣！
啲下屬全部都係跟尾狗，乜嘢都唔識畀意見。
眾人都認為佢哋係天造地設嘅一對。
我喺社交媒體上見到一篇好有趣嘅帖文。
間餐廳幾好feel吖。
我同佢通話期間發生咗車禍。
我呢排有運行，做親啲咩都好順利。
我屋企有五個人，仲有兩隻狗。
雖然現時佢哋未能夠從壓迫佢哋嘅國家分離，但係由對抗、僵持而生嘅國族獨立意識日漸成熟。
大家自己人，唔使咁客氣。
佢細細個就好醒目，成日賣口乖攞糖食。
人哋有財有勢，要對付你易如反掌啦。
呢位後起之秀兩分鐘內就取得一本，贏咗上屆冠軍。
我唔係好清楚部相機點用，你可唔可以教下我啊？
意外之後，佢哋嘗試爬出巴士外面。
坐直啲啦！如果唔係會好傷脊椎㗎！
嘩，你日日食老麥，齋唔齋咗啲呀？
咁我哋就要去meet返佢哋嗰邊個要求。
豬欄好臭架…我喺好遠都聞到陣味！
你哋唔好隨便講嘢啊，小心有人打小報告畀老闆啊！
阿明喺佛寺嗰度打坐緊。
佢家境好富裕，住洋樓養番狗。
大肚婆有時會作嘔作悶，食啲鹹濕嘢會開胃啲。
經濟唔好，最受影響嘅就係草根階層嚹。
呢杯嘢飲係將檸檬汁同橙汁混和而成嘅。
媽媽每朝都目送我嘅校巴開走咗先至返屋企。
我敦請管理層盡快執行改革。
千祈唔好喺中國提公決。
青山公路18¾咪舊咖啡灣泳灘
佢誠心向神父告解，希望獲得天主寬恕。
所有乘客都必須纜安全帶。
某啲報紙只係政府嘅喉舌。
個布甸雪咗咁耐都係腍batbat，睇嚟都係失敗咗㗎喇。
件tiramisu係四方形㗎！
點解你可以話走就走㗎？唔通你喺香港土生土長，對香港呢個地方冇感情咩？
呢啲乜嘢韓流都係新屎坑啫，過一排就冇人記得。
佢姨媽到，唔好激佢呀。
《籠民》係香港一套以籠屋為題材嘅著名電影。
我哋冇錯，當然要據理力爭啦。
阿松佢學人玩射擊但係又唔識瞄準，結果粒子彈打中嚿石仲彈返轉頭。而家佢入咗醫院。
洗廁所係一樣厭惡性工作。
你個款好唔掂喎，係咪唔舒服？
兩兄弟成日都爭交，都唔識禮讓嘅。
佢真係好燈㗎，同佢唱反調就一定有運行。
喺屋企住可以儲好多錢；住外頭花費好大。
呢度嘅湯圓好有咬口。
呢件作品平平無奇，冇咩特別之處。
我哋早啲去到可以省卻好多麻煩。
嫲嫲死嘅時候個樣好安詳。
如果上司猜忌下屬嘅話，會對合作產生不良嘅影響。
我想打散張一千蚊紙呀。
正常嘅人都有惻隱之心。
佢最叻作文，但係其實佢都係慢慢先練就到文筆。
個制度係你哋一手破壞㗎。
我阿爺喺鄉下有好多田地。
佢係啞嘅，不過佢冇聾。
佢唱歌跳舞都好耍家。
我哋要準備可以禦寒嘅衣物。
呢度啲保安睇得好緊，冇得篤鼻哥㗎。
佢大肚嗰陣仲食煙飲酒，所以先生咗個畸形出嚟。
人生中嘅變化無可避免。
公園入口有一座紀念戰時華人殉難嘅牌坊。
呢幅圖畫得唔夠明顯。
屋企搬屋撞著考試，搞到我呢咁hea。
如果身體吸收唔夠鐵質，有機會貧血。
呢個韓國歌手第一次喺香港電視亮相，就已經好受歡迎。
政府至今仍對當年大屠殺隻字不提。
我唔介意做你嘅樹窿。
雖然佢係喺我身邊，但係我感覺就同佢相距好遠好遠咁。
你嘅留言令人好confuse。
呢個手術手尾好長，五年內每個禮拜都要覆診。
請帶齊所需文件辦理申請。
我阿媽每個禮拜淨係俾五十蚊零用錢我。
我有信心嘅，我覺得我自己做到嘅，真金不怕紅爐火！
政府喺教育層面仲有好多改善嘅空間。
新界宗族視春秋二祭為村族大事。
佢同朋友夾份開報社，唔夠半年停刊。
香港政府提供咗大量廉租屋俾低收入嘅市民居住。
阿松佢影女仔裙底，家吓畀人判處監禁兩個月。
做完運動，入沖涼房沖返個靚涼先。
呢個機械人能夠辨認佢主人嘅聲音。
我喺呢度一個親人都冇。
呢間屋好光猛㗎，一出廳就有露台。
係人都會死，聖人都唔例外。
佢份人不嬲都好cool㗎。
佢哋兩個都唔啱牙嘅，做乜勉強喺埋一齊唧。
甘迺迪總統喺任內被刺殺。
陳太下個禮拜請飲，你會唔會去啊？
阿明佢maths炒咗。
佢有時會聽到雀仔嘅叫聲。
嗰個病人康復機會渺茫，所以尋晚醫生同屋企人傾完D咗佢，畀佢舒服啲走。
我年紀唔細喇，唔想無了期等落去喇。
有啲新人嫌大排筵席太過鋪張。
呢個學生有好高嘅可塑性。
我有啲畏高，所以離遠望兩眼個火山口就走咗。
暴虐嘅獨裁者係唔可能震懾得到英勇嘅人們。
我哋咁多人不如叫套餐啦，有無異議？無人反對就扑槌架喇。
默書唔合格嘅人要補默。
忌廉溝鮮奶，就會溝到杯好鬼好飲嘅嘢飲！
掙脱鞋帶社會枷鎖，解放腳指展露自我。
婆婆收埋咗啲錢喺牀下底。
你連少少嘢都做唔好，正一垃圾。
放假一齊上深圳揼骨囉？
呢條石仔路凹凸不平，小心行啊！
佢整過容先至有咁靚咋！
聽朝幾點出發上山啊？
條友橫睇掂睇，都似係一個武師。
做完運動，記得要補充電解質。
咩環境？使唔使幫手？
婆婆已經好老，要人攙扶先行到路。
醫院、學校、鐵路都傳聞有女鬼出現。
設小明買咗Ｎ個蘋果。
成日見佢哋好似好煙韌噉，估唔到原來成日嗌交。
你有冇去過嗰間名店？
佢留低咗好多令人歎為觀止嘅建築設計。
呢間酒店嘅早餐太單一喇。
關師傅一身正氣，剛直不阿。
佢好大聲噉嗌我個名。
學生哥都冇乜見過世面。
小志一腳噬落同學個肚度。
沿住山路行一個鐘就到。
喺香港，你可以食到唔同種類嘅海鮮。
佢第一次睇恐怖片，有啲嚇親好正常。
一場雷雨令到細妹好驚。
今朝我要陪阿媽去睇醫生，所以遲到。
佢個仔去咗當兵之後就再冇返過嚟。
呢個細路咁精乖，有前途！
自從我出國留學之後，好耐都冇食過住家飯喇。
現場交通擠塞，車龍長達5公里，龍尾去到瑪嘉烈醫院。
佢好hea㗎，冇乜大志，過得一日得一日咁。
佢天生好有運動細胞，每年運動會都攞獎。
佢響阿媽個喪禮嗰度成程都強忍住淚水。
我認得佢！佢係蕭生啲傍友嚟𠺢嘛。
樂小姐情商莫莉同凱特重回公司幫手。
颱風訊號懸掛嗰陣唔應該外出。
你要醉，飲威士忌飲一兩杯，話咁易就醉。
下一個表演係鋼琴獨奏。
屋企裏面嘅利器要小心收好，唔好俾細路仔攞到。
前任校長嘅政策為學生津津樂道。
如果有任何疑問，可以打電話俾我。
佢將啲嘢推晒俾你做。
呢件事發生嘅概率好低。
阿明同阿欣來往得好頻繁。
全民同仇敵愾，抵抗外侮。
你唔可以帶野味返香港㗎！
搜索隊噚日終於發現佢老公嘅遺體。
佢成日話自己有陰陽眼，可以睇到幽靈。
事發之後，佢因為太驚，所以等到第二朝先至報警。
趁後生試多啲唔同嘅嘢。
我尊重委員會嘅決定。
電影原聲大碟現已有售。
我嘅樣貌酷似張智霖。
俾佢發現我講大話實冇命！
佢貪勝不知輸，結果嘔多幾皮出嚟。
打高爾夫球係一種好貴嘅運動。
佢將所有資產賣晒去還債。
個大肚婆穿咗羊水，就蘇得喇，叫班男人迴避下先啦。
你成日話人哋有陰謀，都唔知係咪有被害妄想症。
張牀下面有好多垃圾。
同你confirm返份約先。
家爺仔乸都靠晒佢養。
希望各位大佬第日多啲關照小弟。
遇到失敗都唔可以後退。
佢早我一日入嚟之嘛，噉都叫senior過我？
人花三分一時間瞓覺。相比之下，去廁所嘅時間一定少好多。
佢好有錢，成日食山珍海味。
追求成功同追逐名利唔應該混為一談。
林林去親茶餐廳都嗌常餐。
佢嗰陣拍晒心口咁話會還錢，而家連影都無隻。
盤問係警察工作嘅一部份。
佢完全冇尊重過我嘅意見，真係超級豈有此理啊！
一共有一百名候選人競逐二十個直選議席。
佢因為無保釋金，於是成晚就喺臭格度過。
佢吹水話三年內會買到樓，但係而家佢連三萬積蓄都冇囉。
有咩爭拗都好，去到差館先講。
總統邀請佢去佢私人書房作一次非正式會談。
佢呢啲舊電池，邊會仲有人投佢吖！
佢哋喺辦公室鬼混俾人發現。
唔好再東拉西扯啦，快啲入正題啦！
「呢樣係乜東東啊？」 「係手提電話。」
咁多位同學，我哋開始上堂喇。
個啤啤不停噉喊，我真係冇計喇。
「我哋個表演幾點開始呀？」「唔知呀，我諗兩點到啦，要睇下前一個表演會唔會超時先知。」
大件事！俾人山寨咗我哋個產品，依家網上有得賣喇。
呢個書架咁曳嘅，放少少嘢就冧咗。
呢批新鞋有好多唔同嘅款式。
頭先百貨公司一開閘啫，就有成班師奶衝入去盲搶啲特價貨。
等我帶埋本書去免得陣間悶。
希望你之後唔好被人瘋狂打臉。
我部電話就嚟冇電，希望可以捱到一兩個鐘啦。
我好聲好氣同你傾，你做乜用啲咁嘅態度同我講嘢？
你可唔可以唔好成日zip呀，吓！
聽講佢同佢波士有染㗎。
我打咗十次電話終於打得通喇，你喺邊呀？
我想用一首歌表達對你嘅愛。
佢成日都將啲嘢周圍擺，東一窟西一窟噉。
呢兩幅畫鍘角咁擺會出現一個特別圖案，好得意㗎。
呢架車自動波㗎，好容易揸。
佢好好腳法㗎，俾三個後衞mark住都仲可以突圍。
今日所有貨品低至八折。
你個重心偏咗去右邊。
你對婚姻生活諗得太理想喇！
呢個古老大鐘好值錢。
佢睇完套戲好感動，我見佢啲眼淚𠺘𠺘下，係佢格硬為面子忍住唔流落嚟。
朋友一出咗事佢就即刻割蓆。
隻玩具熊咁得意嘅，邊度買㗎？
歐盟對俄羅斯實行咗大規模制裁。
你未入門就已經咁寸，以後點同奶奶相處？
小小心意，失禮失禮。
辛亥革命嘅遠因係人心不穩。
隻檐蛇響天花板上邊爬嚟爬去，真係睇到我心都煩。
香港以前有八大漁港。
嘩！佢咁去摸人仲唔係搏大霧？
佢才貌出眾，有好多女仔中意。
食飯嗰陣，佢哋隻狗就喺側邊吼住。
間學校五月先開始收生。
哦，我終於明你想講咩。
我上個禮拜出海去睇白海豚嗰陣好大風大浪，搖到我暈船浪，有海豚出現咗我都掛住嘔冇望到。
大家男人老狗唔好收收埋埋，快啲講啦。
我知係好痛，不過你忍住先，我哋好快到醫院。
我幫架車打咗蠟，睇落勁有光澤。
你琴日打俾我嘅時候，我喺門口偷聽緊佢哋講嘢。
人生少不免遇到困惑。
帶小朋友去公園放電。
個新嘅演奏廳最多可以坐到千五人，所以啲人坐得好疏。
萬一佢唔嚟，噉我哋點算啊？
淨飲得喇，我頭先食咗嘢。
本書唔緊要嘅，唔見咗由得佢啦。
呢度亂糟糟，行出嚟嗰陣小心啲呀。
呢間電視台主打真人騷。
佢成日惡死能登噉鬧人，邊有人會鍾意佢！
我每日朝早都同伯公去飲早茶。
恭喜你今次大步檻過！
我踢波嘅時候擦損咗個膝頭哥。
佢因為家庭原因申請提前退役。
又話大陸版《西遊記》個電腦特技係由《魔戒》嘅班底負責，但點解咁肉酸㗎？
不如聽日一齊去游水，你意下如何？
佢係呢個政黨嘅骨幹。
佢突然性情大變，唔通佢有病？
我想請求你俾多個機會我。
呢條蟲𣲷黐黐，好核突！
你啲仔女個個都出晒身，你安樂晒啦。
呢件粉紅色衫襯牛仔褲就最好睇。
就係因為唔捨得，先唔敢送別。
呢個世界，有強權，冇公理！
發咗達就唔認幫過佢嘅朋友，真係令人心寒。
你氹吓佢，佢過一排自自然會原諒你啦。
佢冇幾何遲到㗎喎，打一打俾佢吖。
我發現自己其實唔係咁鍾意呢科。
部收音機好豆泥，只係買咗三日就壞咗喇。
你咪咁小心眼，大方啲得唔得？
得未呀，衰鬼豆！人哋等咗你成晚喇。
我一早收到料話央行會加息，所以入滿倉。
阿松淨係識得讀死書，睇完啲經濟學理論就走去開公司，結果破產。
七孔流血還七孔流血，死還死。
唔使咁擔心喎，船到橋頭自然直，一定有辦法嘅。
佢哋就算嚴刑逼供，個犯都係唔肯供個大佬出嚟。
地下好滑，慢慢行小心跌親啊。
佢食咗火藥呀？咁火滾嘅？
茉莉係保險業嘅大姐大。
佢讀建築，啱啱讀完碩士出嚟做嘢，月入已經四萬。
企跳男子嘅情緒已經安定落嚟。
呢篇文章嘅重點喺邊度呢？
佢畀隻曱甴嚇到對腳發軟。
香港嘅木棉樹一到三月就開花。
唔好因為失戀就亂咁同人爆房。
我哋已經有結論喇，呢個會就到此為止啦。
佢小學都未讀完，目不識丁。
你又想買新車呀？你老婆未必應承㗎喎。
今次攞獎係僥倖嘅啫，講唱功點夠你勁！
唔好幫趁呢間嘢啦，正一謀人寺嚟。
嗰段音樂嘅動人之處，正係佢會捉住你嘅心，使你不期然咁隨住佢嘅悲楚流淚。
同女仔約會唔洗淆底架喎。
用瓦煲煲嘅飯特別好食。
為咗打擊超速駕駛，政府應該推出更苛刻嘅扣分方案。
移民嘅申請要等長時間嘅審批。
關於生命嘅起源，有好多唔同嘅學説。
英國皇室生咗BB之後，各國紛紛傳嚟賀電。
我媽媽好古板㗎，一定反對我哋同居㗎。
諗住買貓樹畀隻貓玩，點知佢鍾意玩個貓樹紙盒多啲。
每間教堂都有個十字架。
旺角越嚟越多賣化妝品嘅舖頭。
岳飛嘅故事真係可歌可泣。
關懷病人係醫生嘅職責。
閃婚未必好快離婚嘅，至少我朋友婚姻仲好美滿。
呢單嘢唔係咁簡單嘅，一定有景轟。
親情喺生命裏面好重要。
名作家巴金喺2005年與世長辭，享年一百零一歲。
呢間學校迄今已經有八十年歷史。
佢講書把聲好催眠㗎。
呢個球員係我哋嘅王牌，今場比賽靠曬佢。
佢對啲員工非常嚴格，遲到一分鐘都會畀佢照肺。
喊到fi li fe le
約翰話想飛咗條女，因為佢唔肯玩囗爆。
佢趕走咗小明，唔畀小明同我哋一齊玩啊！
人龍太長，的士就坐地起價。
公司裏面啲人成日都勾心鬥角，你要小心啲呀！
佢好鍾意集郵，成個面書都係女仔相。
佢哋終於向警方投降。
賭馬係一個博彩活動。
水嘅沸點係攝氏100度。
曝光三角：光圈、快門、感光度
佢哋兵力唔夠，我哋可以集中優勢兵力打低佢哋先。
有研究指出，餵牛食海藻可以減低温室氣體排放。
今晚我唔喺屋企食飯。
噉都畀你過到骨，考試合到格，你真係好彩。
睇下隻大笨象，真係體型龐大！
我啱啱俾人炒魷，而家喺碼頭做咕喱搬貨。
件衫咁樣衰，送俾我都唔吼啦！
吓，仲改design？樓下釘曬板喇喎！
BB出世嗰陣難產，要開肚。
香港嘅運動員喺奧運取得佳績。
有啲人攞完獎都仲係半紅不黑，行出街啲人都只係認得佢個角色，唔知佢叫咩名。
你要man啲，啲女仔先會鍾意你㗎！
我哋揾緊廣東話playgroup。
我細個嗰陣爸爸經常帶我嚟玩。
快刀手就切損手，好嘢！
今日真係好忟，原因係本來唔駛我做嘅野，因為嗰條廢柴無返，搞到我要幫佢做。
佢睇睇下電視瞓着咗。
由九龍塘搭地鐵去灣仔要轉兩程車。
唉，點解亞洲有咁多社畜？
今日我想食炒蛋做早餐。
部門之間應該加強溝通。
你同佢呢個大師級鬥，明顯就係以卵擊石。
你嗱嗱林幫我搞掂呢壇嘢。
碟咕嚕肉酸微微，夠晒開胃。
放學之後要去自修室温習。
門柄好多人揸過㗎，梗係要抹乾淨啦。
你都係掹衫尾先參加到今次嘅會議。
杜甫係唐朝嘅著名詩人。
我成朝都覺得周身痠痛。
財叔做咗左邊小腸氣手術，遲啲諗住做埋右邊。
因為你我先至留低㗎。
你走嗰時，記得將大門上鎖啊。
你聞唔聞得出係咩味？
陪審團一致裁定佢有罪。
讀緊中三同個四十五歲嘅女人拍拖，仲唔係煲老藕？
衷心感謝各位善長慷慨解囊。
嘩，座山咁高行極都未到嘅，行到我哋個個hee hee hur hur咁。
呢本推理小説嘅結局喺意料之外，但係又喺情理之中。
我對你嘅愛係發自內心㗎，唔係因為你啲錢。
佢嘅表現不過不失，一般啦。
本書絕咗版好多年喇。
呢件武器會摧毀一切。
以前警隊貪污好猖獗。
明哥唔係背信棄義嘅人，佢一定係有苦衷㗎。
仲傾計？快啲做嘢喇！
阿明佢請咗白事假，今日唔返工喇。
佢講嘢不著邊際，令人覺得煩厭。
你掅住咁多嘢去邊啊？
我覺得你最近唔同咗。
有指香港人嘅生活唔係咁開心。
去飲一定食埋碗伊麪先走。
有人覺得中英夾雜會窒礙小朋友嘅語言發展。
餐飲要啲咩啊？咖啡定茶啊？
軍人肩負起保家衞國嘅職責。
飲番杯美祿嚟提下神先。
我弟弟成個隱青咁，我真係好擔心。
今晚成班朋友去飲嘢，不過我做柴可夫司機，所以唔飲得酒。
呢朵荷花嘅色好特別。
佢結婚之後住喺父母隔籬，以便互相照應。
我每次Halloween呢，我都會整色整水。
個個橙都甜，唔使揀。
你人到中年，要養妻活兒，學咩人裸辭呀。
頭先喺體育堂，阿松呢個孱仔跑跑吓步血壓低得滯暈咗。
我哋要凝聚社會力量。
今次實俾老闆屌鑊甘。
呢個蛋糕剛剛好夠四個人食。
係咪衰呢？都話唔好爭咯，而家爛咗冇得玩啦！
健全制度有利長治久安。
archi要改設計嘅話，其他範疇就要跟住佢改。
尋日大上大落完，唔知今日個市會開邊瓣。
由呢度去機場要一個鐘。
歐美喺氣候變化嘅議題上出現分歧。
今年疫情嚴重，搞唔成ocamp喇。
人哋女人講是非佢都要插把嘴埋嚟，正一八公嚟。
冇人左右到佢嘅決定。
佢莫名其妙噉失咗蹤。
唐代有好多出名嘅詩人，如李白、杜甫。
呢個賭波集團背後有黑幫操控。
佢將希望寄托響個仔身上。
你正瘟神，冇好帶挈！
我爸爸係酒鬼，飲醉咗就打我哋。
今朝嘅驟雨為市區帶嚟超過廿五毫米雨量。
佢係個反口覆舌嘅人，好難叫人信佢。
喊出嚟，原來佢唔係小明老婆呀？
呢度一百蚊俾你責袋啦，費事你踩死雞仔冇錢賠。
呢宗案件牽連好多人。
我哋嚟緊會減少種植季節性植物，而改種一啲長青植物。
你個樣好似好勉強噉喎，唔願做就出聲啦！
河邊有隻羊，羊邊有隻象，象邊有隻馬騮精，好似你咁樣。
你應該查清楚事情嘅真相，唔可以人云亦云。
而家終於復常唔使戴口罩喇！
呢位媽媽想方設法想令佢個女考到有名嘅大學。
我想換個燈膽呀，屋企有冇梯呀？
好屎呀你，咁都贏唔到佢。
你突然帶咁多朋友返嚟食飯，搞到我手忙腳亂。
鎖匙扣係最唔受歡迎嘅手信。
我喺度，你唔使怯喎。
個時間表有少少改動。
估唔到連你都要落水搞呢單嘢。
記得望一望個營養標簽先好買嘢食呀！
今次比賽由阿明獲勝。
有啲嘢我真係唔知點講好。
佢講嘢不嬲都好謹慎。
我小學嗰時一定要學英文潦草。
今朝涼咗好多，一起身就攝親。
住村屋會僭建有咩咁出奇？
個阿媽喺街度對個仔破口大罵。
我會對你一心一意㗎。
我對眼就係法庭，你哋而家啹唔啹先？
你再唔做功課，信唔信我將你藤條炆豬肉吖嗱？
個肚咕咕聲打晒鼓噉，肚餓哩？
人名大多數有姓同名。
去親酒樓，我都會叫叉燒酥。
啲女仔好吱喳㗎，佢哋最鍾意傾偈。
陳先生今日同仔女一齊揀樓，成功入市。
firm firm子
我唔見咗銀包，要去警局報失。
我對呢個問題有啲保留。
佢喺班上面好活躍，會成日答老師啲問題。
長毛以一頭長髮著稱。
撞乜嘢呀撞，發雞盲架你？
你去唔去畢業晚會啊？
佢住喺我右面個單位。
唔該，我要一件多士。
數學對入物理系嘅比重好高。
九龍嗰度有間好大嘅清真寺。
呢個裁縫師傅剪裁西裝好好工夫。
同一班咁優秀嘅團隊共事，與有榮焉。
德國古典哲學係指康德、黑格爾、謝林等人嘅哲學。
今朝遲咗起身，唯有搭的士返工。
呢幾年好少睇到咁高質嘅節目。
你隻眼爆咗條微絲血管喎。
小明今日心事重重噉嘅樣，佢冇嘢吖嘛？
心律不正有好多種，有啲好似我噉要食藥，有啲就唔使。
尋晚我放生咗屋企養嗰隻龜去郊外。
你呢啲算得係乜吖，阿明佢就真點悶到嘔喇，嘔到入埋廠添呀。
佢愁緊自己份提案嘅時候，突然靈光一閃。
呢個發展計劃因為各方阻力而流產。
做又唔係唔做又唔係。
佢成日匿埋喺廁所睇鹹濕嘢。
條友周之無日都遲到。
佢認為自己揾唔到工係懷才不遇。
打邊爐冇脆肉鯇點得呀。
纜車都未坐過呀？你真係大鄉里嘞！
因為航空公司整爛咗你隻喼，保險公司會賠償你嘅損失。
你睇到嘅罪案只係冰山一角，無被揭發嘅多如牛毛。
啲教科書疑似畀人河蟹咗。
嘩，你真係考起我喎。
我有啲相嘅backup喺嗰隻hard disk度。
呢行唔讀埋上博士都好難入行咖。
呢啲係我哋家事，幾時到你啲外人説三道四？
呢間房啲光線好暗淡。
經得起考驗嘅先係真正嘅勇者。
你道行冇番咁上下，好容易畀啲怪秒殺。
佢兩個老友到親過親兄弟。
佢俾人起咗底，全名同電話都俾人放咗上網。
你哋踎響度托炮咩？快啲返去做嘢啦。
The Beatles絕對係殿堂級嘅樂隊。
佢拗我唔過就發我老脾。
中獎者將獲得價值五十萬嘅名貴房車一部。
我屋企係潮州人，所以我都識啲潮州話。
都乜嘢時候喇，你哋仲喺度內鬥？
香港大學係喺1910年創立嘅。
佢讀完平面美術課程之後，就去咗設計公司返工。
有時留喺屋企煮吓飯仔都幾過癮！
佢講嘢成日自打嘴巴。
嗰個大聲公其實好細心。
呢間韓國公司決定咗撤資中國。
Coffee經過殘廁事件之後，睇嚟星途會好黯淡。
我哋要定期更新防毒軟件嘅資料庫。
面色紅潤，精神唔錯喎。
一下唔為意偷襲對手，認真高章。
1942年盟軍空襲香港。
佢好健談㗎，同佢一齊唔會冇嘢講。
有研究指出過度活躍嘅小朋友喺學校會俾其他同學排斥。
我從來都唔講大話嘅。
畀女朋友飛咗，我覺得係解脱囉。
你要為自己訂立一個長期嘅目標。
我阿媽話，如果我再肥多次佬，佢就唔認我喇。
幾條海底隧道嘅競爭好激烈。
上個月入嘅貨完全賣唔出，今次真係蝕錢。
童話故仔好多都描述到啲繼母好惡。
佢表面西化，但係骨子裏係一個好傳統嘅印度人。
可唔可以留喺度陪我？
今次比賽，我哋胸有成竹，一定贏嘅。
佢個舞會撞咗我家姐個婚禮，所以我唔去得嚹。
海防博物館同埋電影資料館都係喺筲箕灣。
呢啲事好平常啫，唔使大驚小怪。
佢呢啲牆頭草，一見對面部門唔掂就即刻向我哋靠攏。
啲錢用嚟買股票冇咁嬲。
乜你後生細仔咁虧架！
所有國家嘅人都有權利係公海釣魚。
《紅樓夢》好多角色嘅人名都係雙關語。
警察截查天橋上嘅市民。
忘年戀唔係好多人認同。
典體完畢之後請各位嘉賓留低影張大合照。
新出嘅豆芽將泥土都拱起晒出嚟。
葡萄牙喺今年世界盃分組賽入面首名出線。
因為雪糕有買一送一，搞到要排三個鐘隊去食呀？真係攞苦嚟辛呀！
佢投資咗一百萬去裝修呢間舖頭。
我上水喺內科、今水嚟外科、下水去骨科。
犀利哥嗰件補𤶸嘅裇衫好型呀！
咁落力做咩吖，咪盞係嘥心機捱眼瞓！
停電之後，傳嚟一聲尖叫。
讀完大學做苦力嘥唔嘥啲？
我個ex想翻撻我呀。
你做乜成日唔交功課？
甲：「單嘢幾時㗎？」乙：「就尋日咋。」
我係好想結婚，之但係冇樓喎。
佢份人好鬼小心，做一題數要驗算三次。
佢自資出碟，可惜銷情慘淡。
我哋平時講嘅係廣州話。
你今日有冇帶個腦出嚟㗎！
我哋無意貶低任何人。
你成日喺度撩是鬥非，冇畀人打算你好彩啦。
新嚟個老細好猛料㗎，之前救過間就執嘅公司㗎。
仲諗住開完會同佢傾多兩句，點知佢話都冇咁快就走咗。
想養狗嘅話，牧羊狗係一個唔錯嘅選擇。
佢嘅演唱會請咗一隊交響樂團伴奏。
有咗網媒，紙媒冇咁賺錢。
佢住咗成個禮拜醫院，今日終於出得院。
你面紅紅噉嘅？發燒啊？
客家人會喺節慶舞動麒麟。
韓星出機場次次都俾好多保鑣簇擁住。
女仔唔識化妝好奇咩？
你咁寶貝啲高達模型就放好啲，唔好四圍擺！
做嘢應該按部就班，先可以成功。
種種亂象實在無法忍受，需要根治。
我負責唱和音部份，所以你冇咁易聽得出我把聲㗎！
呢度好靚，唔講仲以為係仙境。
你勁咁多，不如戥返勻，你加個新手對我哋三個啦。
呢啲小事唔駛咁扤失嘅。
篇paper幾時deadline？
我架新車落地唔夠一個月就俾人揩花咗。
唔好丟失條鎖匙，好緊要。
部printer壞咗。
今鋪阿基揩嘢喇，個股跌成噉。
個馬主請咗個好勁嘅練馬師。
雖然已經過咗五年，但係當年會考放榜嘅一刻我都仲係記憶猶新。
我覺得讀書嘅態度比起入邊間學校重要，唔係個個讀名校嘅都有好成績㗎。
佢喊晒叫我幫佢老公。
你嚟之前預先俾個電話我啦。
你重記得今日爸爸生日，都叫做有孝心嘅！
有好多傳媒採訪佢個婚禮。
餐飲轉凍飲要加四蚊。
林鄭月娥出名好打得。
今日朝早堂又試得嗰小貓三四隻。
而家啲後生食米唔知米貴？高官離地到連便利店冇廁紙賣都唔知喎。
等陣燒嘢食，揾人幫手買兩包炭吖。
佢只係一時意氣，至會衝動行事。
我空虛，我寂寞，我想要女朋友。
阿明大病入咗醫院一年，今日終於出得院，真係謝天謝地。
知唔知邊個小明呀？呢，camp camp哋嗰個呀。
佢份人夠大量，唔同班𡃁仔計較。
佢雖然做錯咗，但係歸根到底佢都係你爸爸，你原諒佢啦。
唔好跑，因住隻腳先得㗎，你啱啱先好番咋。
呢本書內容充實，值得一睇。
個影印機唔夠墨印埋呢張啊。
夏天去行山，一定要帶足夠嘅水，以免中暑。
呢套劇嘅下一季都係由原班人馬做返㗎。
做咩咁抌本買隻鑽石戒指俾我嘅？
佢正一鵪鶉嚟嘅，講嘢都唔望住人嘅。
我估唔到一碗白飯都可以煮得咁香甜。
我去旅行係想體驗當地嘅風土人情。
總理近日轉軚，招嚟非議。
你識唔識去㗎？使唔使我教路？
我認為買廠機好過砌機。
你鍾意去邊度我都任你去。
將啲準備好嘅材料倒落去先。
同你confirm返份contract先。
大部分細路仔朝頭早都賴牀，唔肯起身返學。
冇諗到原來佢係個咁接地氣嘅人。
傷口滲咗啲血水出嚟。
佢地都只係羊群心理先來架啫。
中秋節就嚟到喇喎，不如你去街市買個柚返嚟吖。
佢一出賽，球隊就有希望會贏。
群眾覺得佢講嘢頭頭是道，但其實只係佢騙術高明。
話極都唔聽，總係要我發嬲先聽嘅。
罐汽水擺咗喺冰格，結晒冰喇。
老師今日落堂之後要去家訪。
呢篇論文探討香港粵語借詞嘅聲調規律。
做個好榜樣俾你細佬睇！
佢做嘢好小心，冇乜錯失。
我份人比較專一，我想拍長拖
女人係世界上最難捉摸嘅動物。
嗰個啊叔睇落成條淫棍咁。
中環擺花街有路陷，警員用雪糕筒同膠帶圍封下陷位置，交通部分受到影響。
先唔好話你咁冇口齒，就算你有，我都信你唔過。
嗰個男人咁猥瑣噉𥄫住個女仔，睇怕不懷好意。
我去到嗰陣老師喺度點緊名。
公司業績對辦，股價升咗唔少。
佢已經做咗靚仔嘅代名詞。
啱啱俾人鬧完，而家好㷫啊！
我家姐話鍾意我隻錶，所以我同佢掉換。
氣功大師話運氣發功可以醫病。
佢每次食雪糕都唔食埋個雪糕筒，好大嘥。
做律師、會計師呢啲工都要考牌，有咗專業資格先至可以做。
呢件事千真萬確，係我親眼見到嘅。
佢乜嘢都唔識做，成嚿木頭噉。
攀山團隊努力向上爬，兩小時後成功爬上山頂。
爭咁一隻腳啊！快啲叫人嚟打啦！
晚秋涼風輕送，紅葉翻飛。
第日到你老咗，自然乜都化㗎喇。
暫時攞到最多奧運會金牌嘅運動員係美國嘅菲比斯，佢一個人已經拎咗十八個金牌。
佢乜都唔識，淨係識認屎認屁。
接二連三嘅醜聞蠶食緊市民對政府嘅信心。
佢變賣咗間祖屋嚟還債。
呢隻藥經臨牀實驗證明成效顯著。
阿明用短信向阿娜傳達愛意。
搞笑到我想睇多次佢嘅表演。
尋日行完山，對腳冤咗成晚。
校長、家長以及各位同學早晨。
我做事光明磊落，行得正企得正，使驚人講閒話！
我唔容許呢個計劃再有啲咩過失！
我有啲私事要做，所以要走先。
你可能覺得我拘禮，但我覺得係尊重囉。
你要改進吓你廚藝嚹。
佢唔止高，仲好瘦添。
我尋日去咗驗孕，醫生話我已經有咗兩個月。
你有問題就揾佢啦，佢百足咁多爪，一定揾到人幫你。
我今個月好大使，下個月要慳啲。
佢請咗三個律師幫佢出庭辯護。
呢間百貨公司貨品齊全，衣食住行用品應有盡有。
佢諗住用一年時間還清晒啲數。
今次我絕對唔會心軟，一定會罰佢。
想晉身奧運需要經過一番奮鬥。
你以為你係先知呀？事後孔明咋。
佢咁多年都係做啲鹹淡水嘅生意，揾埋揾埋都唔少。
唔想俾人話係飛機場，攝多兩隻餃子啦！
男仔姐手姐腳嘅話會俾人笑㗎。
呢個守門員已經為南華效力十年。
佢跟咗個名師學小提琴。
睇相佬呃你十年八年，我呢就唔會呃你嘅。
你老味，等咗咁耐都未見人。
見到人哋就嘴角含春，仲唔係春心動？
遲到三次會記一個小過。
行動不便嘅人，可以揾職員協助。
整穿耳膜好大機會會影響聽力。
Martin喺度發噏風。
你仲唱唔唱啲港紙做人民幣啊？
咁耐無見，有咩好帶挈先？
我去廣州開會，路經香港，所以嚟探下你囉。
佢離開商界之後，決定轉戰籃球界。
你唔俾心機讀書呢，阿媽就賣你豬仔去做咕喱。
銀行要核對你嘅簽名先至准你入保險庫。
羅密歐同茱麗葉兩個人有世仇。
開講有話，人冇夢想同鹹魚有咩分別。
屋邨尋晚發生咗一單命案。
今日好凍喎，着多件衫啦。
自從佢畀人炒咗之後，佢日日都苦口苦面噉。
我知道你一定會幫我嘅。
8月11號「山之日」係日本新近嘅公眾假期。
你見到你個新老細未呀？
你食我嘅，住我嘅；你再唔畀翻個錢我，你就扯罷啦你！
大件嘅垃圾要自己拎去垃圾房。
而家都有女性學習舞麒麟呢項傳統。
佢份人太自私自利，唔識得同人分享。
希望今次旅行有奇遇啦！
唔好走呀！唔係我開槍㗎！
佢係一個刻苦耐勞嘅員工，相信老闆好快會升佢職。
你要定時定候温書呀。
咦你條頸好似有撻咖喱雞喎，尋晚搞咩嚟啊？
圍村人通常喜慶嘅日子就會食盆菜。
請大家守秩序，唔好擁嚟擁去。
佢個爛賭老公迫佢去賣身還債。
呀偉今晚諗住帶我地去邊度食好西呀？
阿婆話，當年佢結婚嗰陣，佢細佬領咗兩圍酒席嚟請佢自己啲朋友。
老闆埋單之後就拎部計數機出嚟，大家都心知肚明，呢餐要自己俾錢嘞。
我哋而家見到警方防線一直響度褪後。
佢好鍾意收集銀器，擺到成個櫃都係。
我係腐女，鍾意睇腐漫，希望揾個腐男做老公。
我攋低咗我個銀包喺餐廳啊。
唔好再戲弄佢喇，佢已經好慘喇。
政府搞咁多環保指引都係做樣嘅啫，啲垃圾咪又照樣四圍掉。
最好一年做一次body check。
佢爸爸係呢度嘅校長，佢靠父蔭先可以喺度讀之嘛。
忽然間落大雨，搞到我揦手唔成勢。
我要名正言順噉得到我想要嘅嘢，唔想用啲卑鄙手段。
由於天雨關係，比賽會移師到室內舉行。
呢部電影嘅題材好敏感。
阿松佢唔夠力，搬張凳仔都要用滑輪先搬得起。
響戲院食爆谷梗係得啦，但唔好食到㗱㗱聲先得㗎。
呢間公司我有5%股份。
畢竟佢仲係個細路，唔好逼佢喇。
呢個空間俾人佔用咗十年。
你間屋咁新潮，放件古董擺設好似有啲違和噃。
政府負責將冇人認領嘅遺骸火化。
香港係一個揉合咗中西文化嘅城市。
點先可以同士多啤梨鼻講拜拜？
聽到哨子聲就可以開始比賽。
我有幾年冇落過吧喇。
佢成日食糖，五歲就有一隻蛀牙！
佢成日恰我，我唔抵得頸嘅話，打咗佢好耐喇。
後生仔年輕力壯，應該多啲幫下老人家。
冇陰公嘍，乜你瘦成噉啊？
另一邊廂，有啲人批評電影嘅推理元素少。
我出咗嚟做嘢已經有三年嚹！
食完飯之後又要開工嘞。
今日啲客冇平時咁多，架小巴等成個字架車都未滿。
神差鬼使之下，我寫咗呢本小説。
我哋已經收到你嘅申請。
我整埋呢一忽就掂晒喇。
你個女心水清架啦，大學想讀咩就等佢自己揀啦。
呢度係我出世嘅地方。
我覺得而家嘅你好陌生啊，我越嚟越唔了解你喇。
佢好鬼兜踎，成面鬚根都唔會剃。
會唔會有樂器冇咁適合畀左㕭學㗎？
佢掟個波埋牆，結果個波反彈打中自己。
而家天冷打邊爐最當時得令喇。
人生嘅悲歡離合都係好值得我哋回憶。
返完學仲要返工，真係慘過食屎。
醫學嘅發展一日千里。
你咁肥屍大隻，邊個會揾你打交呀。
佢哋成日互相猜疑，結果好快就分咗手。
有啲動物平等過其他動物。
我拆散咗個模型再砌過。
要你食埋我嗰份，真係難為你喇。
去露營記得帶睡袋啊。
倫敦地鐵路線圖真係好複雜。
有啲旅行團夾埋啲舖頭一齊劏客。
一場地震令佢痛失親人。
唔該要碗餐蛋麪，飲凍奶茶。
解方程就係要揾出變量所代表嘅數值。
對住班細路，我讓半臂都打贏佢哋啦。
佢打扮得好脱俗，同啲化行妝嘅女人好唔同。
佢在任七年表現傑出。
你而家收手仲嚟得切。
阿清好薄皮，唔好攞佢嚟講笑。
現任總統大方噉承認競選失敗，並且移交權力。
你一話要去留學，佢啲醋意就出晒嚟。
好多香港藝人去咗大陸拍劇。
單獨面對一連串嘅重大改變
陳老師係我嘅班主任。
呢個公園好多流浪漢出沒。
買單程飛有啲蝕喎，不如買一日pass？
呢部電視機個價跌咗。
我今日無帶遮，淋到個頭撻晒皮。
佢高挑嘅身材係佢最大嘅本錢。
等阿爺講下後生啲威水史你聽啦。
佢自從離婚之後一直放縱自己。
佢成日幻想自己做大明星。
今次佢大鑊喇，欠咗大耳窿幾十萬。
你做埋咁多陰質嘢會有報應㗎。
今後謝先生在外一切華洋轇輵，一概與本公司無關。
今日有花車巡遊，出街湊下熱鬧啦。
兩個細路一早起身就兵鈴嘭唥追嚟追去。
我一下子食晒所有蛋糕。
呢個明星最吸引人嘅地方就係佢嘅兩片櫻唇。
Miss offer？係咁先喇。
做乜今日搞到頭撻晒？之前gel起咪幾精神。
每次個上司揾人問責嘅時候，佢就裝傻扮懵。
你琴晚又去開罐頭呀？
有請Liza姐出嚟為我哋演唱。
呢個女仔冇咩本事但係可以用價值幾十萬一個手袋，見到真係眼赤。
我係一個情場高手，征服無數女仔—發緊夢嗰陣。
今個學年我要俾心機讀書。
賞唔賞面今晚同我食餐飯？
架飛機夜晚八點鐘起飛。
佢隻碟收錄咗八隻歌。
場仗終於打完，所有人都歡天喜地噉慶祝。
廳燈光嘅色温係3000K。
我尋日見到我前女友，尷尬到唔知講乜嘢好。
pantry有蛋撻喎。
佢企圖殺咗老公出面嘅第三者。
游水嚟講蛙式最慢，但亦都係最易。
佢舉手投足都充滿自信。
而家出書話都冇咁易啦。
佢出口成文，文采斐然，果然係文學期刊嘅編輯。
佢長袖善舞，婚禮宴請咗各界名人。
活嘅語言始終係口語為主，活嘅語言通常有生勾勾嘅人喺處。
我哋始終都要交棒畀我哋嘅後浪。
嗰個女歌星喺產後甚少露面。
冬天嘅時候，最鍾意同屋企人圍爐開大餐！
我一個人KO咗半隻雞同一碗燒鵝飯。
佢瞓晒身落呢隻股票度。
我上個禮拜去咗沙灘玩，曬到變咗兩截色。
我哋一齊嘅日子好開心。
好多人都仲迷信讀完大學之後會有條康莊大道。
隻蕉你再唔食就漚爛喇。
中出咗條學生妹，認真爽皮！
佢俾人用木棍扑穿咗個頭。
拎啲需要嘅布辦好喇，樣樣都拎好冇品㗎。
間嘢好high卡士㗎，要着老西先入得去食。
我啲英文由中三開始一路都冇進步過，一路都係靠食老本㗎咋。
你唔好亂嚟，我唔同你反㗎！
佢係咁勁啊，又唔見佢卜到個風幾時嚟？
其實李老師志不在此，佢嘅夢想係做校長。
以前貨櫃會先經香港再轉運去大陸。
WhatsApp群組
以後你要生性做人啊。
你隨地吐痰咁冇公德心㗎。
你後日就結婚嘞，緊唔緊張呀？
呢個髮型好蝦人㗎，唔係個個人都好睇架！
全面評估現時嘅教育政策
佢嫁嗰個男人因為佢貪慕虛榮！
為咗記低你講嘅嘢，我已經準備定紙筆，隨時可以開始。
世界男排俱樂部錦標賽
而家好多手提電腦都冇光碟機。
你剛才見唔見到呢個人？
專家話只要做多啲訓練，佢好大機會成為資優兒童。
佢有將廢物點石成金嘅本事。
呢個人成日都戇鳩當有趣，成日搞埋晒啲爛gag。
埋好條數咪知賺幾多囉。
將相同嘅問題歸為一類
最衰都係啲人遲到啦！
準備定啲散銀搭巴士。
佢身體自細就好弱，成日都病。
呢件玩具唔適合三歲或以下嘅小童玩。
佢入嚟呢間公司做之前已經俾人起晒底。
我抵押咗間屋俾銀行幫佢還債。
佢講嘅嘢係假㗎，唔好信佢呀！
我去到月底都唔得閒。
阿松喺度吹水話自己係廚神，但係見佢煮碟乾炒牛河都差啲搞到火燭就知佢根本未到家啦。
原來佢通咗晚頂，唔怪之得咁木獨啦。
記得帶埋張樓契去律師樓辦手續啊！
只要今次反攻成功，我哋就可以反敗為勝喇。
呢支茶係純天然，無添加。
大學學位僧多粥少，難免有人冇書讀。
呢間公司新開張，所以大減價一個星期吸引顧客。
佢太多盲點喇，一時三刻好難令佢明白個問題癥結。
我同朋友夾份搞咗隊band，歡迎大家嚟撐下場。
你自己唔揾嘢做，反而要個咁老嘅阿媽養你，你真係不孝啊！
呢套戲嘅男主角由佢擔綱演出。
我冇問佢考試考成點啊。
佢嘅建議不切實際，所以不獲接納。
每年暑假係港人外出旅遊嘅高峰期。
我唔敢再出聲，怕講多錯多。
科學家擔心人工智能終有一日會取代人類。
你以為我噉就會罷休咩？
佢句句咄住晒，真係好鬼乞人憎。
呢個問題真係傷腦筋。
政府資助呢間機構做環保研究。
監製決定添食拍續集。
你有乜理由要我道歉啊？我冇做錯。
嚟咗澳洲咁多年，都冇識過阿布做朋友。
不如將啲玩具收返好先。
出咗獄之後，佢決定洗心革面，重投社會。
兩兄弟拍住上開舖賣餃子。
佢好有藝術天份，年年美勞第一。
一支叛軍受騙中咗伏。
多謝你呀，我冇事啊，哈哈。
呢幅相係佢哋遊覽大峽谷時嘅留影。
喺公眾場合裸露全身係違法嘅。
就算員工病咗，呢個老細都迫佢哋要準時交功課，真係好唔人道！
可能因為對住個海，好多石頭都被風化。
總統病危，而家喺深切治療部留醫。
買pack返屋企先。
法官話：「證人，請你回答問題。」
呢個辦公室全部都係女仔，想揾個壯漢幫手換水都冇。
F咗科搞到要defer。
佢哋闢咗個角落，俾細路睇書。
佢係呢個團隊嘅司令。
茶餐廳阿姐問我是咪搞網站，因為見我成日帶電腦喎……
金融海嘯重災區大笨象匯豐
佢天生矇豬眼，靠整容變大眼。
經過呢次教訓，我對小明已經係完全嘅信服。
醫生，我喉嚨有啲痰，咳唔到出嚟呀。
該名男子最終傷重不治。
佢上場比賽嘅表現好差，所以今場要坐冷板凳。
呢間辦公室係個大染缸，一個滿腔熱誠嘅畢業生入咗去，一個唯唯諾諾嘅打工仔出返嚟。
今晚等我哋重温下呢啲膾炙人口嘅粵語金曲啦。
你同我講返幾句好話啦！
你今晚去偵察下敵方嘅虛實。
次次出靚女相都會有好多正評。
你今次買馬仔贏唔少啦？
好嘞，而家係順燈喇，即刻過埋馬路。
下次我一定唔會放過你！
呢本詞典收錄咗近十萬個詞。
過嚟試下我精心調配嘅嘢飲。
佢好孤寒，問佢借十蚊都要囈契弟咁囈。
你再唔走呢，我就揾人打到你冇鞋挽屐走。
佢寫字太潦，我睇唔明。
每年七一，都有成千上萬嘅香港市民上街，向政府表達訴求。
一氧化碳會降低血液帶氧嘅能力。
由山頂可以眺望整個城市。
學位有冇用？出面大學生成籮，人有你冇點都蝕底啲。
主人家太客氣喇，我反而覺得唔自在。
番鬼佬月餅 - Mooncake
你飲咁多酒對身體冇益㗎。
班長疊起同學交嘅功課簿，然後先放入簿櫃。
我就呢個計劃已經諗好咗三個可行方案。
佢寫文章從來都唔起草嘅。
呢把遮好實惠，我只係用咗十蚊買佢返嚟，啲風點打都未試過反遮。
呢個謀略，需要好多人配合先可以成功。
幾邪啊，我今日見到有人同我著同一件衫。
你一分鐘打到幾多隻字啊？
阿松佢考試攞咗幾個A之後就好大鼻。
又話淨係試一啖，做咩詐諦飲成半杯？
佢喺我背脊度揼咗一搥。
部機器壞咗，而家要人手做喇。
咁大個人一啲交帶都冇！
細個嘅時候，我最鍾意去信和買明星閃咭。
打得多槍game，會唔會潛移默化，令到個人都暴力咗㗎？
佢哋係中立國，當然唔會參戰。
我生兩個仔都係黃醫生接生嘅。
甲：「做晒功課好悶啊。」乙：「你喺度講埋晒啲風涼話，真係過份。」
打住家工時間靈活啲，都係唔錯嘅兼職。
議員對於佢嘅濫權行徑窮追猛打。
我本護照過咗期，我唔可以同你一齊去旅行喇。
今次電腦失竊事件純屬意外。
喺皇帝面前出言不遜嘅佢已經封殺咗自己嘅仕途。
我哋嘅增值服務包括來電轉駁同留言信箱。
聯合國安理會常任理事國
佢堅持原則，人哋點講都唔會動搖到佢。
若果病人冇依期赴約，必須出示新嘅醫生介紹信重新排期。
我唔夠膽一個人睇鬼片。
我對呢個題目都係一知半解，你揾第二個教你啦。
馬禮遜係第一位來華嘅新教傳教士。
我哋而家應該放低私人恩怨，解決目前嘅問題先。
我坐咗幾個鐘好攰喇，有冇人嚟接力呀？
政府會喺將軍澳起海水化淡廠。
導演集齊人馬開拍呢套劇嘅續集。
個招牌擺呢度當眼啲，人客都多啲。
女人最鍾意收到鑽戒。
一蚊港元大約等於四蚊泰銖。
份報告差唔多搞掂晒，淨返啲頭頭尾尾。
希望大家可以堅強噉面對高低起跌。
咁「大」本簿仔都賣到咁貴？
呢個實在係歷史遺留落嚟嘅悲劇。
一隻雞每年可以生幾多隻雞蛋？
部手機一出新款，佢就即刻去買嘞。
佢哋走鬼晒，攋低我一個。
一群海鷗喺水面棲息。
今次聚會只係俾成年人參加。
我去做尖，你一唔一齊？
阿媽話喉嚨痛用鹹柑桔沖水飲，好快就冇事。
我俾部推車仔撞到應一應。
份功課做到鬼五馬六噉，實唔合格啦。
佢不嬲都係咁從容不迫㗎啦。
古道途中有幾條廢村。
你飲咗阿媽嘅奶水咁多年都唔知阿媽諗緊乜。
呢個人視良知如無物，而且野心勃勃，留佢喺度日後必成心腹大患。
佢十零歲嗰陣成日𠝹手自殘。
佢用咗成萬幾蚊做個除腋毛療程。
淋啲豉油一齊食，仲惹味啊。
我以為佢送禮物俾我，講咗句多謝，點知原來只係叫我幫手拎住，真係𤓓爆！
你做嘢咁就住就住唔得㗎，要大膽啲、爽快啲。
唔好意思，阻咗你咁耐，我走喇。
呢幾個月係咁OT，我啲補假已經積到四十幾日。
阿松佢好鹹濕，成日喺度𥄫女仔，真係討厭！
豆漿對人體有好多益處。
用中文寫支票嘅話最好用大寫。
我啱啱跑完步，要慢慢抖完氣先可以再跑。
我而家一無所有，你滿意啦？
啲飯燶晒喇，仲唔熄火！
你話三年。三年之後又三年，三年之後又三年，十年都嚟緊頭啦老細！
畀錢啲乞兒唔係真係幫緊佢哋。
佢成日匿喺房度吞雲吐霧，搞到成間屋烏煙瘴氣。
我講得好白，唔妥嘅可以走。
喺香港撈得掂，使乜上廣州吖？
學語文冇捷徑，要靠大量浸淫。
佢瘋瘋癲癲噉，都唔知係咪真係傻嘅。
嗰隻喺度採緊花蜜嘅實係一隻工蜂嘞。
咁多首歌，呢首嘅開頭最好聽。
你話我蠢才，我夠話你白癡咯。
我要去機場送朋友機。
佢周圍去揭女仔條裙，真係五行欠打。
蜈蚣有毒㗎，小心啲！
杯嘢加咗料㗎，所以佢一飲就頭暈。
放虎歸山，後患無窮。
急凍嘅肉要放喺冰格。
解約通常都要罰錢個喎。
我部電話青BB，好易認㗎。
佢預計兩年內回到本。
你唔好死牛一邊頸，聽吓人勸啦。
呢條公路貫穿十幾個城市。
我嘅自信俾佢完全擊潰。
估唔到我幫佢影嘅最後一張相，就係佢嘅遺照。
我分唔到菲律賓話同印尼話。
合掌瓜嘅來源係墨西哥。
佢問我借左幾次錢，前前後後總數係七千蚊。
本團契附屬大學學生會。
治理唔到根本，一切只係徒勞。
家長應該教導子女正確嘅理財觀念。
我每日有100蚊飯錢。
愛情呢樣嘢真係好難理解。
打極佢都無事，佢肯定識神打。
我揾咗我外甥仔幫我做花仔。
清明節好多人帶埋香燭水果去掃墓。
佢平時粒聲唔出，難得今日開金口同我哋一齊討論。
先生日日都要改功課。
金正恩話要將南韓變成火海。
市面上好多中藥都標榜自己係由全天然嘅成份製成。
最近個股市升得咁急，大家睇路呀！
不如買啲嘢食返嚟啦！
個女仔睇落細細粒，原來係大腳八。
我去到邊度都要食水果，榴蓮乜乜乜。
你唔好含血噴人喎，我幾時有借錢唔還啊？
下次返香港同你會一會啦。
呢啲暴力場面令人好不安。
護士啱啱幫我縫合好傷口。
校長、各位老師、各位同學早晨！
我而家同朋友喺K房唱緊，所以有啲嘈。
70年代左右，香港大多數水上人都已經上岸生活。
你做嘢咁勤力，抵你升職嘅。
今晚中秋，好多人做節，啲酒樓好爆。
佢好似被封印喺張凳上面咁，郁都冇郁過。
一個世紀喺人類歷史入面真係好短暫。
今年聚集咗好多人一齊喺度奏樂，真係好壯觀 。
做嘢要有頭有尾，千祈唔好中途放棄。
佢感歎社會風氣敗壞。
不如我哋今晚曳曳囉。
我今日約咗個表侄行街。
啲人話廖教授係killer，我又唔覺得喎，個grade唔算差吖。
周圍嘅人都勸佢唔好帶病上陣，但係佢一意孤行一定要出賽。
司機如果可以互相禮讓，就會少啲交通意外。
呢部車站站停，好慢㗎。
人哋話着紅底會好運啲㗎。
我揾勻晒成間屋都唔見佢。
連串嘅變動相信最快日內公布。
佢真係人品爆發，竟然喺街度見到自己心愛嘅偶像。
聽完個笑話之後，佢笑到抽筋。
佢唱歌唱到五音不全噉，唯有以笑遮醜。
呢個大project我哋已經做咗成年㗎喇。
社會企業嘅數量有所增長。
佢曾經係荷里活最有創意嘅電影公司，但而家淨係識得拍流水作業式嘅商業片。
香港處於亞熱帶嘅南部，所以好少會落冰雹。
有一條海豚俾浪沖咗上岸。
佢份計劃書好周詳，連最細眉細眼嗰啲支出都寫得清清楚楚。
你係咁打喊路，不如休息一陣先啦。
希望佢嘅犧牲精神可以永垂不朽。
呢啲洗面粉要用濕嘅海綿起泡，先至可以用。
去前面街口間雜貨舖買樽可樂先。
你命格入面財星坐驛馬，註定你係食四方飯。
我冇辦法制止佢賭錢。
你個仔歲半喇喎，有冇幫佢揾定幼兒園啊？
佢睇落好後生，一啲都唔似四十歲。
佢重考DSE夠分，終於入到心儀學系。
啲橙再唔食就爛㗎喇。
呢個設想唔符合實際嘅需要。
霧可以話係地面嘅雲。
我之前未用過部機，恐防有咩錯失，所以就揾咗佢𥄫實我。
辯論比賽好睇臨場表現嘅。
我今日痾肚，返唔到工。
佢心大心細唔知揀乜嘢好。
新嘅系統將啲電郵group埋一齊，易睇好多。
大家覺得咩名先叫MK？
我成績都算比預期好㗎喇。
幫你食埋碗糖水又點話。
連場大雨下，多區出現水浸。
我逢星期日都去教堂。
你mark好邊日就話我知啦。
我收集咗好多卡牌遊戲。
呢個人相當可疑，揾人𥄫住佢，有咩風吹草動即刻通知我。
禮拜二記得返屋企食飯。
黃秋生首《地踎搖滾》好鬼過癮喎！
佢已經被囚禁咗五年。
呢份功課好難，我搞唔掂。
佢喺一間夜校做先生嚟幫補家計。
日子過得好似神仙咁快活。
睇佢寫嘅文章，就知佢唔係泛泛之輩。
明仔喺四十幾碼外拉弓抽射，粒波直飛死角，個籠一啲反應都冇。
我飲咗少少酒，而家有啲暈。
呢度嘅討論真係好高汁呀！
我有幾個星期唔喺香港喎。
呢排我熱氣，唔想食炸雞髀。
喺咁多樣興趣當中，佢最鍾意踢波。
張卡得2000蚊limit有鬼用。
爸爸語重心長咁教我人生道理。
睇落完全唔似一隻狗喎。你畫緊啲乜?
大家咁俾面要我唱歌，噉我就獻醜嘞！
但係有邊個可以寫包單，保證第三次世界大戰一定唔會發生呢？
手頭上嘅資源就得咁多，你自己睇住執生啦。
班老屎窟，嘢又唔識做，成日喺度指指點點！
快啲走喇，一過咗六點就好逼人㗎喇。
我哋打麻雀唔夠腳，你快啲過嚟啦。
海關檢獲500本翻版故事書。
一水船去珠海要幾耐？
只要你嘅意志夠強大，一定可以戰勝心魔。
呢個櫃放響鍘角位得喇。
上層好危險，細路仔唔可以自己上去㗎！
條四腳蛇爬緊埋我度啊！
我唔明點解佢有噉嘅思想。
我食咗好多嘢，要鬆吓條皮帶先。
頭先停咗電啊，搞到我要摸黑落樓。
如果佢死咗，邊個受益先？
近排日本円持續貶值，係時候去日本旅行！
導遊帶領一眾遊客到維港觀光。
黃老師同我嘅關係亦師亦友。
佢一開聲我就知道係佢啦。
我估呢段秘史唔係好多人知。
我手機冇電喇，借你尿袋嚟用用。
坐定定等我返嚟吓，乖。
你知唔知銀河系裏面有幾多粒星？
可唔可以掟份報紙俾我？
我想將新棚仔呢度而家嘅情況，就話畀大家聽。
警署今日收到個包裹，入面懷疑係炸彈。
仆你個臭街！唔好煩我！
佢哋僵持咗好耐，大家都唔肯讓步。
發展商提出咗兩個重建方案。
後生仔，我話啲嘢你知。
佢自動自覺幫阿媽做家務。
佢正一敗家仔嚟㗎，晚晚喺酒吧使幾萬開Party。
呢個金幣係英國鑄造嘅。
天氣乾燥，要搽啲乳霜滋潤下皮膚。
你唔識尊重自己，人哋先會侮辱你。
兔仔以為烏龜一定追唔到佢，於是喺樹下面瞓覺。
咪話我唔俾埋Tips你！
天文台現正懸掛一號颱風訊號。
我哋絕對唔容許恐怖主義蔓延。
而家唔興着短裙㗎喇。
年尾通常啲舖頭會出超筍價嚟吸引客人。
有手提電話真係方便，大家隨時隨地都可以揾到對方。
今次比賽嘅參加者以六年班嘅同學居多。
唔好制啊，吸毒會上癮架！
佢成日喺屋邨度蝦蝦霸霸，連阿婆都打。
佢轉聲嗰時講嘢成日走音。
我哋搭的士，一定趕得切嘅。
我男朋友份人好有心思。
呢間扒房有好多唔同部位同級數選擇，豐儉由人，咩budget都啱食。
佢受到好多人嘅擁戴。
呢啲係上等燕窩嚟㗎。
多謝惠顧，請再光臨。
啲洗粉去晒啲漬出嚟。
如果成事嘅話，我俾一百蚊你。
佢尋晚一定係發綺夢啦，成晚都笑瞇瞇咁。
聖誕大減價，今日孻尾一日喇，唔好錯過啊。
提攜自己嘅子姪係應該嘅。
我喺佢向住我打乞嗤之後中咗招。
你唔好喺度又呢又路，做你就做啦！
約莫下晝三點鐘我就會到。
天氣咁熱，你仲着住條長褲，你唔熱㗎咩？
你咁孤寒㗎，十蚊都唔肯捐！
呢張書枱好掗拃喎，不如掉咗佢啦。
窈窕淑女，君子好逑。
你陣間仲要揸車㗎，唔好飲酒喇。
佢用兩年時間就可以坐正做女主角，上位上得真係快。
甲：「我一個人瞓我驚鬼㗎嘛。」 乙：「冇問題，我孖你孖舖呀！」
冚家都嚟咗喇，你喺邊？
抗日時期，生活喺水深火熱之中，有時連飯都冇得食㗎。
陳大文嘅口音，出賣咗佢嘅身分。
呢件事情唔係你想像中咁簡單。
計你話最好應該點寫呢？
佢係一個有內在美嘅女人。
記者去到醫院嗰時，姑娘已經同死者打咗包，送咗入殮房嘞。
佢唔只好人，仲好靚仔𠻹！
緊急服務隊伍抱住救急扶危嘅宗旨。
隻鴨過馬路嗰陣舂咗落坑渠。
我有啲牙痛，想請假去睇牙醫。
火車道通常係由兩條鐵軌組成嘅。
今季服務業佔GDP份額下跌。
佢係我嘅合夥人，我哋合作咗好幾年。
個男人睇落咁陰險，你要小心啲佢呀！
塊石頭嘅形狀好得意。
地球好危險，你返去火星啦！
運動員跳完水之後沖熱水，保持身體温度，令肌肉唔會繃緊。
表演已經結束，請各位觀眾依次離場。
醫神係Eason嘅諧音稱呼。
美感好主觀，標準好難釐定嘅。
勞動工人每日都會出大量汗水。
俾啲茶錢嗰個送貨工人啦。
嚿燒肉愛嚟拜神㗎！唔好偷食呀！
反貪浪潮一出，澳門對出嘅賭船就紛紛執笠，可謂殃及池魚。
唯獨是有啲人唔肯做。
做乜帶嚿咁嘅嘅嘢返屋企啊？
隻隻款式都好靚，唔知揀邊個好。
肚餓喇，不如食返食開嗰間茶記啦！
你身為在場唯一嘅當事人，你對件事應該好清楚。
我阿婆唔敢食膶，驚膽固醇高得滯。
我喺香港停留咗一個禮拜。
呢本書我睇完喇，你可以拎走喇。
佢殺咗人，要坐十碌。
樹梢上面企咗隻雀仔。
呢隻錶又幾啱我心水喎。
老師突然響班房放聲大喊，成班同學你眼望我眼，唔知點反應好。
香港日日都有更加荒謬嘅事發生，大家已經習以為常。
佢咁細個，仲未開竅。 慢慢教啦。
老人家行路梗係論盡啲㗎喇。
你攞我本passport去做咩呀？
幾日冇唞過，我係時候冬眠下喇。唔好嘈住我呀。
一般女性大概喺四十至五十歲收經。
我個仔三十歲仲未娶老婆。
一杯凍鴛鴦走甜吖唔該。
條友成日喺度炒蝦拆蟹，冇嚟斯文。
大敵當前，我哋應該好好合作，而唔係內訌。
你就想放飯！大把嘢做呀。
肝臟係負責解毒嘅主要器官。
我唔得閒，因為我要去醫院探我媽咪病啊！
我對你感覺係點，你知𠺝。
閉路電視無處不在，令人擔心私隱嘅問題。
咁多人參加呢個活動，一定入到健力士啦！
政府呼籲市民踴躍捐輸。
我阿爺撈過好多瓣㗎。
佢啲衰嘢通行都知架啦。
我揸特更嘅，每日揸十幾個鐘車。
為人師表，啓迪心智係我最大嘅責任。
間公司畀咗個offer我。
怕大車嘅話，行下路好，不過我鍾意行上路。
點呀，你借唔借到錢？
呢套戲做來做去都係嗰味，睇嚟個導演技窮喇。
佢期待啲仔女大學畢業之後，可以養返自己。
佢得嗰三十幾歲人，同個大自己廿年嘅女人一齊，唔係淘古井係咩啊？
我份工都幾清閒，好少要開OT。
我同佢咁好兄弟，估唔到會起我尾注。
反正可以做嘅嘢都做咗，就算個結果唔好都睇開啲啦！
一對戀人分隔兩地，好可能其中一方會移情別戀㗎。
佢嘅喪禮只准家屬參加。
佢哋約咗去美容院做facial。
呢塊玉真係完美無瑕，我諗至少值一百萬。
我哋會請多幾個保安。
佢哋遲早都會結婚㗎啦。
冷靜啲！你成嚿忟薑咁，架車都唔會行得快啲㗎喎！
我屋企冇洗衣機，啲衫要拎落洗衣舖磅洗。
政府下令回收呢兩隻瘦身產品。
你今日嘅表現超晒班。
科學家研究緊令人長壽啲嘅方法。
選情告急，大家記住要投票！
自從阿婆入咗醫院，佢一直憂心忡忡。
佢四肢發達，頭腦簡單。
我未試過炭爐打邊爐。
呢部係收音機，嗰部係錄音機。
喺美國要攞槍牌一定要學識點操作條扳雞。
今晚頒獎典禮，個個女明星都大show事業線，如果要增設最佳事業線獎，真係唔知邊個會攞獎！
今時唔同往日喇，而家係後生仔嘅世界。
老人晚年應該享下兒孫福。
佢老公有正經嘢唔做，成日吊吊揈咁款，發夢賭馬賺大錢。
佢細個嗰陣跌咗入個染缸度，好彩入便咩都冇。
青磚係一種喺嶺南建築嗰度好常用嘅物料。
僧侶帶住遺跡嘅碎片行去下一個城鎮度繼續修行。
美國聯邦儲備局今日又加息。
「你有冇見到老細啊？」「唔見喎。」
我同屋企人反咗面，已經冇返屋企成個月。
佢殺人罪名成立，判處終身監禁。
佢睇落好花弗喎，點解有咁多好男仔唔揀要揀佢？
我將幅畫倒轉咗嚟擺。
份卷分咗做五part，每part二十分。
你喺一月嘅時候先開始受僱。
我部電腦得兩GB RAM。
因對方守門員瞓身飛撲，我哋前鋒嘅皇牌射門都入唔到球。
我就嚟餓死喇，煮好飯未呀？
雖然份工好辛苦，但我兩個仔就係令我堅持落去嘅原動力。
軍備競賽係一戰爆發嘅成因之一。
呢個人用緊奇怪嘅眼神望著我。
佢份人出名心胸窄，唔忠誠，隨時反轉豬肚就係屎，你都係小心啲好。
你老公嘅八字同你唔夾，邪住你，你都係小心啲好。
賽事進行得如火如荼。
注意力唔夠嘅小朋友，未必鍾意坐定定上堂。
我覺得我琴技已經去到樽頸位，再練落去都無咩意思。
嗰班教友話你同邪魔打交道，個個都唔肯同你埋堆呀。
你英文咁勁，去開班教人啦！
我好懷念以前嘅日子啊。
好多男仔都鍾意女仔嬌嗲啲。
因為人手太少，所以我哋做唔切啲嘢。
我哋擺到明就唔收貨㗎喇，點可以畀個草案通過啊？
呢首歌最精彩係歌詞裏面隱含嘅情緒變化。
你要講清楚，我先至明㗎。
今日愚人節，返到學校就發現大家都蠢蠢欲動，準備要整蠱人喇。
突如其來嘅意外往往令人不知所措。
記得交紅色嗰張form。
行行下街跌咗張金牛，真係無啦啦多笪疤。
對死咗添！今鋪摸和啦實！
身體差逼使佢提早退休。
我老細今日心情好靚，買咗盒蛋撻俾我哋食。
佢請晒所有人就係唔請你，擺明車馬針對你喎。
同時養兩隻狗，佢哋好可能會因為爭地盤而打交。
我唔鍾意上鏡，你唔好影我啦。
昔日東華痘局嘅所在地有一道拱形牌坊。
唔怪之得佢會攞到冠軍喇，原來佢喺比賽度出術。
今個project衰咗，唔使旨意升職。
好多香港人窮一生精力去工作，目的都只係想有一個真正屬於自己嘅安樂窩。
佢逢親食飯，都要飲啤酒。
呢隻止痛藥一食就奏效。
乜個喇叭啲聲咁拆嘅？都係熄咗佢先。
物理係我最喜歡同感興趣嘅科目。
唔駛愁喎！今晚實做得完㗎！
我可以聽日走之前嚟見你。
樓下而家有個聖誕義賣，你快啲落去睇下有咩平嘢。
等極佢都唔嚟，不如索性走嘍。
等我細數佢嘅優點啦。
阿媽買畀我啲衫都唔入流嘅，好核突啊！
典禮一息間會有才藝表演，請各位細心欣賞。
以防萬一，佢早就做好左兩手準備。
快啲剪你啲厚𢱕𢱕嘅頭髮啦。
我揸住四條A呀，你先係輸家！
上流社會嘅人最著重人嘅名望。
阿明佢大學主修數學，份畢業論文講同微積分有關嘅嘢。
係咪每套神作都會有一個名場面？
可能尋日太夜瞓，而家先十點就見攰。
喂，兩家當初結咗婚，白首兩家要諧和。
佢係同佢條前仔散咗先同我一齊嘅。
每個類型都有一個型號代表。
記住喎，洗埋衫先好瞓啊！
好玩唔玩，學人玩插水，好危險㗎！隨時插到池底整傷自己㗎！
不鏽鋼煲襟用過普通嘅煲。
如果一個國家唔想俾人欺負，就一定要自強。
政府會設法改善住屋問題。
今日我生日，同朋友打邊爐慶生。
咪死頂啦，做死你呀！
我哋決定休息一日先至繼續上路。
你老公只不過係去應酬下啫，你未免太多心喇。
我撞親個腳踝，行唔到路。
香滑奶茶配上新鮮蛋撻
又未至於嚴重到呢個地步。
唔經唔覺，個仔已經咁大嘍。
小朋友通常都鍾意聖誕節，因為嗰日會有聖誕禮物收。
套餐又唔抵嗌又唔係咁啱食，不如散嗌仲好啦。
鑑於疫情加劇，英國決定提升防疫級別，全國封城。
呢條裙紅當當，太搶眼喇，揀過件啦！
雖然佢好怕痛，但係佢都係堅持要順產分娩。
你幫公司做假數，同踩鋼線冇分別。
佢哋都係拖吓手仔啫﹐未去到談婚論嫁嘅。
暴雨驟至，海面又捲起白頭浪。
我而家仲做緊大閘蟹啊！
做錯少少嘢啫，使唔使一日到黑串串貢呀？
貪便宜好易俾人呃架！
為咗得到個女仔嘅芳心，阿松送咗九廿九枝玫瑰俾佢，但係最後都係畀佢拒絕咗。
一名男子被困山泥之下，消防員用咗兩個鐘頭將佢救番出嚟。
我極力推介呢間酒店俾你。
我會揾個小島去享受餘生。
天氣好熱，飲番啲涼水會舒服好多。
借錢如送禮，叫人還錢如乞米。
喺好多文化入面，蝴蝶都畀人當係美嘅象徵。
拍片點會用手機㗎，梗係用攝錄機啦！
好多賊會用聲東擊西嘅方法偷嘢。
成件事咁荒誕，人唔笑狗都吠啦。
條裙啲手工好精細喎！
借錢梗要還，咪俾錢中介。
我冇見佢足足十年喇！
呢首歌嘅高音位好難上到。
邊個係呢份禮物嘅主人呢？
呢隻新款大耳牛音色唔錯。
透過研究病例，醫生可以減少誤診嘅機會。
啲賊喺佢屋企偷走咗大量現金。
有個目擊者話聽到好大聲呯一聲。
選舉結果公布咗之後，佢啲親友紛紛電賀佢高票當選。
車呔用得耐會磨損㗎。
個模型爛咗，同我揾啲萬能膠黐返佢。
三權分立嘅原意，係想將權力分散，等佢哋可以互相制衡。
還款期限係3月20號。
依家啲賊真係好狼死，日光日白衝入超市搶嘢！
要我陪佢，我寧願睇電影。
喊到si li sir lur
佢成個西南二伯父，唔嗲唔吊，跟佢做嘢要小心啲。
你做呢份工有乜出息吖，轉過份喇。
佢喺呢間學校任教咗三年。
只要P圖技術好，豬扒都可以執到變女神。
佢份功課擺明係hea寫㗎啦。
啲袋嚟嗰陣已經開晒㗎喇。
我就唔信佢冇同黨，你點都要令佢供出嚟。
佢哋兩個好恩愛，從來唔鬧交㗎。
我哋附屬大學文學院，係一間非牟利及自負盈虧嘅中心。
佢喺澳門住咗幾耐呀？
呢場雨落咗幾個鐘喇，停啦大佬。
你都係時候揾個人作伴喇。
千祈千祈唔好抌咗餅錄音帶佢呀，係你死鬼阿婆啲錄音嚟㗎，你抌咗阿公會好傷心㗎。
多國元首有必要重新評估北韓政情對亞太區地緣政治嘅影響。
搞錯啊，無端端停電都有？
遇到難關嗰陣都要頂硬上㗎啦。唔係點攞冠軍。
佢將呢篇文章背得滾瓜爛熟。
龜鐵真係好慢，仲要成日壞車。
佢係個敢言嘅人，唔會怕表達自己嘅意見。
新晉區議員有意出選九龍西。
最近連買枝漂白水都唔易，好多市民都迫住捱貴幾倍炒價。
你染到成頭綠色咁怪雞㗎。
好多馬拉松嘅參加者都因為體力不支而被送院。
你習唔習慣香港嘅生活啊？
呢個組織有好多人泵水俾佢哋㗎！
你聞唔聞到煤氣味呀？
你坐到歪身歪勢，第時好易頸梗膊痛。
政府發表白皮書，提出教育制度改革。
佢好鍾意踩roller。
我盤生意剛好夠為皮。
秘書台仲邊度有人用呀，咁鬼貴。
佢性格外向，又鍾意同人傾偈。
佢為咗備戰下個月嘅公開賽而加強訓練。
如果你冇得升學，就業都唔錯吖！
我哋個活動唔夠parti搞唔成。
飛機前往香港途中被騎劫。
篇文我改寫過好多次喇。
隻mouse神神哋。
聽講羅漢果水可以止咳。
狼隊呢場和波之後就會降班英甲。
呢個單位以二千萬易手。
咁大個電話喺枱面你都見唔到，你發雞盲呀。
展品會按年份順序排列。
呢球罰球省咗落人牆上面，認真射得麻麻！
佢苦心經營咗廿年嘅公司，一晚就化為烏有。
台灣七仔有打印服務㗎。
我尋日終於上咗條女啦。
我行完花市口行行咁，不如去篤串魚蛋食。
今晚場波係由何靜江負責講波。
我擦傷之後，個膝頭哥就有條痕。
你閃開啲啦，阻住晒!
成班廢青喺度搞亂香港。
你坐喺度做咩唧，幫手諗吓計啦！
糯米同白米你都唔識分？
嚟到老地方，啲回憶湧晒出嚟。
玩呢個遊戲首先要瞇埋眼。
佢滿心歡喜噉打扮，點知畀人放飛機。
政府開闢河道方便農民淋水。
你唔好再打嚟喇，我家陣飛緊去醫院呀！
放心，佢做嘢好乾淨嘅。
佢雖然係世界出名嘅教授，但係佢做人好謙虛。
佢自從離婚之後，就成日一個人響酒吧隊酒。
今晚當更忙到踢晒腳。
你最鍾意嘅偉人係邊個？
佢托病落台，會喺月底正式離任。
我同佢都唔夾，所以分咗手。
呢個灶房供應咗成間大學嘅膳食。
街客都可以幫襯電車總站嘅飯堂㗎。
我有啲頭痛，可唔可以拎啲藥俾我？
我呢度有啲朱古力，你食住頂下肚先啦。
咩都唔做，有功勞佢就自己攞晒，真係貪威識食。
其實做人邊有可能做到博愛吖。
究竟你有冇温書架？點解次次考試都滿江紅架？
你份報告做到唔湯唔水，你真係不知所謂！
佢哋講唔埋欄，跟住就各自走咗去。
呢次會議嘅討論觸及到雙方嘅矛盾。
做劏車通常會回收廢鐵。
我為佢做咗咁多嘢，佢一啲都唔領情，連多謝都唔講一句。
以佢嘅聰明才智，按理唔會做錯呢條咁簡單嘅題目。
反正企硬都冇用，不如投降輸一半，向大佬認錯啦。
踩埋呢轉我去入氣啦。
肚裏面有一條小生命嘅感覺真係好奇妙。
佢時時去深圳揼骨，話嗰度消費平啲喎。
我哋個部門係得咁多資源，你班友要睇餸食飯喇！
朋友前幾日過咗身，聽日去大酒店見佢最後一面。
依家興懷舊，啲文青反而鍾意著到成個婆仔咁。
為咗安全起見，公眾應該停止使用呢啲唔安全嘅產品。
我好想同佢瘋狂啪啪啪。
我哋個老闆咁孤寒，even公司賺錢，都唔分花紅㗎！
而家政府得唔到人民嘅信任。
你哋兩個女仔吱吱斟咁喺度講咩啊？
見親你都冇好帶挈，今次又想點呀？
阿sir每次上堂都會同我哋玩遊戲。
政府唔體恤市民嘅情況。
上層可以睇得再遠啲，不過要另外收費。
學生會會長概述緊政綱。
佢對BB呵護備至，仲好過對我啊！
佢哋為咗攞意頭，掉啲銀落許願池入面。
你都咁大個女啦，自己搞掂佢啦。
"唔該晒你幫我哋托一托啲嘢啊！"   "唔好客氣喇，小意思啫！"
佢自從紋咗眉之後就唔使化條眉，方便好多。
我哋費盡唇舌，都係想管理層收返呢個決定。
蜻蜓喺好多文化入面都畀人覺得佢哋同超自然力量有啦掕。
每屆年度典禮，我哋都會邀請主禮嘉賓致辭。
經過調查，警方推斷佢就係兇手。
阿泳間房亂立立，成個垃圾崗咁。
我整爛嘅應該由我賠。
中咗六合彩嘅話﹐我就可以歎世界唔使做喇。
呢對孖女真係一模一樣樣，好難分。
佢英勇救人嘅行為值得褒揚。
心理壓力大係鬼剃頭其中一個成因。
做人志向要遠大，唔好淨係顧住目前。
俾啲好處我，我就幫你！
呢啲課程冇人讀㗎喇，摺咗佢好過啦。
佢唔係普通人嚟㗎，你睇佢出殯嗰日黑白兩道都有人送行就知。
香港海關檢獲過百萬支懷疑私煙。
現任總統要面對好多問題。
車嘅玻璃就係用強化玻璃做。
個老人家病到得返半條人命，啱啱送咗入醫院，都唔知救唔救得返。
今次嘅機會好難得㗎，真係可遇不可求，你要好好把握啊。
做嘢有始有終，先有機會成功。
我幫佢做咁多嘢，起碼請我食餐飯啦。
救災義工遇上餘震，不幸殉難。
老細叫我做我都冇計㗎喎，又唔係我話事。
啲街童喺度大肆破壞個遊樂場。
佢做人好踏實，唔鍾意靠擦鞋。
呢個記號係咩意思啊？
個po再唔出就呃唔到like㗎喇。
佢哋兩個經理嘅矛盾越搞越大，最後要出動CEO出手調停。
食完飯，使唔使再要啲甜品添呀？
按登記嘅次序編排坐位
佢頭先仲坐喺度㗎，轉眼就唔見咗佢。
重播受歡迎嘅劇集係電視台一貫嘅做法。
我哋而家做到嘅嘢好有限。
呢班議員喺立法會嘅行為有損佢哋嘅公眾形象。
今日好大風，飛機降落嗰下真係好似騎緊馬噉。
佢哋拍咗板，下期用姣婆藍做封面顏色。
佢幾日冇食嘢，而家無論食乜都覺得好好食。
唔好立亂開電話message啲link.
佢肥到連加大碼都唔啱着。
佢破產後身無長物，惟有瞓街。
教唆他人自殺都會觸犯法律。
啲水響佢手指罅之間流過。
又到禮拜五喇，好嘢！
唔該可唔可以幫我撳𨋢呀？我想去十三樓呀。
用白板寫嘢成日整到成手都係。
佢好後生就已經統領三軍。
我哋呢啲做細嘅邊有能力改變公司經營策略吖。
呢個食法好傳統，以前度度都有。
香港人嘅事應該由香港人管番。
我同佢嗌咗場交，到依家都仲未和解。
海關堵截咗一批來自非洲嘅盜版貨物。
小姐，我哋呢度乜嘢晒士都有，你可以放心。
日光日白打劫？你真係大膽啊！
佢唔係全聾嘅，只係中度聽障。
呢個港口每年冬天都會冰封三個月。
無神神揾我嚟發泄，你無嘢下話？你青山出嚟㗎？
阿B，夠鐘洗白白喇。
鄉下地方，冇坐廁㗎！
一個人都可以盡興㗎。
電視啲劇集次次都係講啲有錢人爾虞我詐，爭吓家產。
係父母都會為仔女設想㗎啦。
呢個社會好現實嘅，邊有真心朋友㗎。
登記做選民係公民嘅責任。
你慌失失噉，做咗啲咩嚟啊？
舊時冇電腦，寫信要用手寫㗎。
呢份文件好重要㗎，你寫好之後俾多幾個同事幫幫眼，檢查清楚冇錯先好寄。
佢同你又唔熟，唔見得會嚟。
佢哋兩個張相畀人P咗去沙灘度，當堂成個浪漫晒。
都乾旱咗好耐，終於有場大雨可以潤澤一下啲農地。
佢份人就係噉，唔識轉彎。
佢唔聲唔聲行埋嚟，嚇左我一跳。
大孖只係早細孖兩分鐘出世。
呢張入場券可以俾你一日內無限次進出場館。
佢要俾首期所以專心揾水。
等BB大個啲我想換一架士的車呀。
地下啲粉係咩嚟㗎？快啲掃走佢啦！
人老咗好鍾意成日講道理，難免有啲長氣。
佢揸住一手好牌，竟然都贏唔到。
我隻腳打咗石膏兩個月。
唔好諗住支配所有人，要尊重人哋嘅意願。
單憑幾句閒言閒語，點可能動搖到我提拔下屬嘅決心？
我屋企唔俾我出國讀書。
頭皮好容易喺黑色衫上面見到。
邊個揾到失物，都會有報酬。
去日本點可以空手而回㗎？
條跑道上面有五個人。
今個月喺網上銀行開户就有現金獎。
呢個人郁啲就呻，真係un頂able。
唔好睇間酒樓門面咁靚啊，其實啲嘢一啲都唔好食。
而家放工時間，唔好企喺度等人塞住晒啲人流啦。
係人都會有喜怒哀樂，最緊要識控制自己嘅情緒。
你教我點down呢張相落嚟吖，好唔好啊？
我冇諗過喺火車站經歷咗一場廝殺。
我哋去五台山追星囉！
今次凍薪下面好唔妥。
中原歷代帝國不停經歷名義上嘅覆亡而冇實質嘅政治改革。
老闆話佢辦事不力，所以炒佢魷魚。
投資海外物業，有時就好似隔山買牛，好大風險㗎。
而家好興用遙控飛機玩航拍。
你體質燥熱呀，一定要飲多啲水先得㗎。
今日林子祥演唱會埋齋喇。
商場每層都設有兩個洗手間。
只要在場過半數嘅議員投贊成票，議案就會通過。
後生仔真係有氣力，通頂都無問題。
個裝修師傅話唔記得帶架撐，要遲半個鐘先到。
軍方秘密使用酷刑逼供。
紐約係全世界數一數二靚嘅城市。
佢淨係食咗件蛋治做晏。
醫生話佢已經脱險，情況穩定。
我見到佢喺度偷睇人沖涼呀！
佢哋兩個拗咗成日都無咩結論。
佢除咗係個好員工之外，亦係一個好爸爸。
佢哋結婚擺咗十圍酒席。
你哋要忠心耿耿為國家效力，朕嘅江山先會永垂不朽。
佢開車嚟揾我食飯，盛情難卻，只好接受佢邀請。
喺呢間公司做咗咁多年，自問盡忠職守，點解老闆要炒我呢？
個將軍利用四川嘅地形，以一千人守住敵人一萬人嘅入侵。
美國決定起兵攻打伊拉克。
我擺部釘書機喺枱面方便你哋用。
搞個生日會啫，唔駛咁勞師動眾！
佢呢下埋門真係好波，角度靚，力度勁。
阿明同廢柴阿松踢波，點可能係五五波吖？九一就差唔多。
我沖完涼之後當堂覺得舒服晒。
呢幾首其實拍得住佢啲熱門歌，簡直就係滄海遺珠。
呢本週刊成日爆好多內幕。
藥後駕駛嘅罰則包括監禁三年。
今日佢特別燥底，唔知係咪月經到？
好多人都用拇指撳電話。
阿女今晚返嚟食飯，一於加餸等大家食飽啲！
不論一個人才學有幾好，冇良好品格都係冇用。
你有冇當我係朋友呀？
呢間餐廳嘅廚師手勢一流㗎。
大不了我哋咪行返屋企。
你要做股東首先要填咗意向書先。
我一吹雞，你哋就可以開始。
原來佢失蹤係一場誤會，你跟我返警署銷案啦。
政府一陣間會開個記者招待會，交代疫情嘅最新進展。
一為神功，二為弟子，幫到人又幫到自己，何樂而不為呢？
你係大人嚟喇，唔可以再任意妄為㗎喇。
攞張發票去嗰邊畀錢啦
二零零九年，匯控因為美國業務蝕大本，供股集資一百二十八億英鎊，為歷來最大規模嘅供股計劃。
我做文員，響公司架構嚟講嘅話係地底泥。
個老伯日日都坐喺呢個公園。
星期日最正就係𨀤響張牀瞓餐飽。
佢判左兩年，上星期入冊。
我滴咗啲茄汁落件衫度。
你擔任要職，記住要大公無私呀，唔係其他人唔會信服㗎。
日本啲藥房成日見到有遊客掃貨。
佢叫我食曬佢，咁我梗係老閪都唔食啦！
今晚悶悶哋，打單泡睇戲。鬼叫我冇伴咩？
你用架雞公車運啲磚去嗰度啦。
做多啲對社會有益嘅事。
你聽日要去睇牙醫噃。
世界上第一個試管嬰兒係喺英國出世。
佢覺得夜晚裸睡舒服啲。
好熱啊，等我沖返個靚涼先！
好嘞，最後一位參賽者都經已趕到，比賽正式開始！
呢份禮物真係好有心思。
佢今日心神恍惚，時時做錯嘢，好似有心事喎。
今次係你嘅錯，你要承擔返責任。
你知唔知埞呀？咁同我大佬講嘢？
佢邊有畀人擺上枱啊？係佢掉返轉頭擺我上枱啊。
我讀中學嘅時候，係要考會考嘅。
啲人工得雞碎咁多，交得租嚟唔夠食飯。
間房冇窗嘅，唔怪得之呢度咁焗悶啦。
星期日道路比較暢通。
調查顯示，呢個政黨嘅支持者人數有下跌嘅趨勢。
香港人真係好熱愛工作。
佢最忌諱公司搞種族歧視。
乜鬼都好喇，有得食就得。
所謂伊人，在水一方。
呢啲嘢公家㗎，唔好據為己有啊。
過雲雨嚟啫，喺騎樓等一陣啦。
以前香港嘅船塢喺東南亞數一數二。
有隻蚊針咗我手臂一啖。
佢個肚咁大，肯定有餡啦！
係呢，你平日有咩做呀？
啲噉嘅人真係唔埋得個鼻。
唔准講嘢，合埋把口。
佢沖完涼就咁光脱脱出嚟。
讀夜校好辛苦㗎，日頭又要返工，點温書呀？
我用平郵寄咗封信畀你。
農曆八月十五係中秋節。
明明係你打尖，你仲惡人先告狀？
佢黐線㗎，停喺燈位，綠燈都唔開車。
海傍有好大座摩天輪。
細路仔係社會未來嘅棟樑。
群眾喺政府總部外面聚集，抗議政府加税。
呢座樓起到三尖八角咁，唔方好住啦。
我嗰個揸的士嘅阿叔早兩個月釘咗牌，家吓冇錢開飯。
快啲扭開電視機，我要睇新聞。
你get唔get到我講咩？
殺陳生嘅兇徒仍然在逃。
我個仔好唔舒服，我想幫佢請病假。
呢間餐廳有歌星演唱，好有特色。
外國示威者成日焚燒警車表達不滿。
我哋要以勝不驕、敗不餒嘅精神，參與呢場比賽。
當時好多人完全冇意料到會咁。
公園有好多落葉，有排掃。
小美同男朋友關係惡化咗。
你唔好留返拜山先講？
佢隻抽輸咗俾個𡃁仔，都唔知幾失威。
佢唔認罪，仲話自己係俾人跣嘅添。
鰂魚涌以前有花崗岩礦場。
你著衫著到五顏六色，好肉酸呀。
我哋最好按兵不動，以免遭受損失。
大家唔好反轉份試卷住。
普通人冇乜科學常識，證明科普做得幾失敗。
阿松話佢要出海捉海怪。
啲水響個水樽入邊𠺘下𠺘下。
明明係個新同事死蠢唔識做嘢，老闆竟然比隻死貓我食，話我無好好教好佢。
女人M緊唔好食生冷嘢。
碟叉燒飯好冇靈魂囉，你明唔明啊？
佢一家人不嬲都唔開火爨，成日出街食飯。
份合約呢度你略為改一下。
大自然啲空氣好清新。
呢間睡房個窗向東北。
呢腳世界波射得真係靚！
事不宜遲，有請主席致歡迎辭。
街燈嘅燈光係黃色，冇咁刺眼。
架漁船沉咗之後，三個漁民喺海上飄流咗廿四小時先至得到救援。
先生，恭喜你，你中咗獎啊！幾時方便過嚟我哋公司呢邊拎獎？
佢生得細粒，個樣好似唔夠秤噉。
老師要學生上堂嗰陣用英文交談。
我成日彈結他，搞到手指起晒枕。
點解你兩兄弟唔同姓咁奇怪嘅？
邊有咁易世界末日吖，你唔使杞人憂天嘅。
見到佢做到皮黃骨瘦，我覺得好心痛。
小明偷食零食唔記得抌咗啲包裝紙，就算抹咗嘴，都算係偷食唔抹嘴。
齋研究廣東話助詞都有排你玩。
整定啲餸，齊人之後整返熱就食得。
問佢又唔答，一定係身有屎啦。
你鍾意食豬肉定牛肉？
連我有食物敏感都唔知，你都冇心裝載嘅。
伏特加嘅酒味濃烈過紅酒好多。
犯咗罪，就應該受到法律嘅制裁。
當你唔再需要張八達通卡，你可以拎去退還，攞返按金。
新年假期之後，商店陸續開市。
佢年紀輕輕就學人偷嘢。
一場嚟到，不如今晚響度食個便飯？
嗰個女學生一開始只係細細聲喊，繼而大聲噉喊。
阿芝一入行就要學識行天橋。
個字款唔夠靚，揀過第二隻啦！
每個月，女性總係會有幾日係特別躁底嘅。
喺香港打工賤過做狗。
佢留低一封信俾你就走咗嘞。
個阿婆日日都會去街市。
一六八，一路發，好意頭吖！
佢間舖租約期滿，唯有減價清倉，千金小姐當丫鬟賣。
狗仔隻耳朵郁郁下好得意。
佢同另一個女仔嘅情慾短訊俾女朋友發現咗，今次真係冇得兜喇。
佢去銀行打簿，睇下公司出咗糧未。
佢失業已經有三個月喇。
佢去咗度蜜月，下個月先復工。
地下有灘水，行過小心啲。
唔該你擺返整齊啲書吖。
呢部份好悶呀，飛啦。
佢上堂唔留心俾先生罰佢企。
其實今次試鏡早就已經有內定嘅人選，你再努力都只不過係陪跑。
我好想幫佢脱離苦海。
「你依家去到邊我等咗你好耐。」「55」
我勸你都係打消追佢嘅念頭啦，佢已經有男朋友㗎喇。
童軍個個都要企到直筆甩。
睇過佢嘅病史，佢嘅心臟病應該係家族遺傳。
佢啱啱撻咗Q，好𤓓呀！
你都大個仔啦！係時候接掌爸爸間公司。
小刀係最有效嘅近戰工具。
呢排經濟唔好，個個都冇啖好食。
啲同事見我失勢就幸災樂禍。
朕嘅子民都好仰慕朕。
幾廿蚊買啲噉嘅嘢，真係唔化算。
我已經有最壞嘅打算。
唔好意思，醫院裏面唔准食煙㗎！
每一場宴會都有曲終人散嘅一刻，唔使太留戀。
榜首同榜尾嘅差距太大喇。
為免節外生枝，公司暫停晒一切發展計劃。
呢度夾埋都有十萬，攞去啦。
呢個特工搖身一變，由男人變咗個老女人。
我哋今日各有各食喇。
吓？你想追女神呀？簡直癩蝦蟆想食天鵝肉！
今日行咗六個鐘山，個人攰到散晒。
佢突然辭職嘅消息喺公司引起軒然大波。
除咗俾人配音之外，陳偉霆呢隻廣告亦成為萬能KEY，好似無論係咩都可以套用得到。
我睇唔明有乜咁gag。
黨媒唔會報呢啲新聞㗎，會有損佢哋黨嘅形象。
個表演沓正八點開始。
你再唔俾啲心機讀書就會唔合格。
咁多年冇見，珊珊而家已經亭亭玉立，大個女喇。
禮拜三係最攰嘅日子。
佢恃住自己名牌大學畢業，大把人請，就將自己吊高嚟賣。
之前匯豐話考慮緊遷冊，嚇到我成身冷汗。
包洗衣粉又幾見使，一包可以用半年。
聽到房裏面笑到咁大聲，仲諗緊係邊個，原來係你。
你做嘢咁因住因住唔得㗎，要大膽啲、爽快啲。
以前啲人興去茶樓聽曲，依家冇晒咯。
你去滑雪記住帶多啲禦寒衣物呀。
唔好同啲唔講道理嘅人講數口喇，冇用㗎。
你唔好再過問我嘅事。
照顧患病嘅屋企人可能會好辛苦。
一日都係我唔好，搞到咁尷尬。
我驟眼睇落又唔覺有咩唔同喎。
佢行行下無端端躂低咗。
珍姨份人好豁達，遇到咩難題都可以樂觀面對。
玩玩玩，立實心腸讀好啲書好過啦。
佢講嘅英文好淺白，好容易明。
有啲人認為賭波合法化會敗壞社會風氣。
香港越來越少漁民，嘆歌可能會喺香港失傳。
年紀大機器壞好正常。
我嘅家鄉變得荒涼，一個人都冇。
佢先生好巴閉㗎，做政府高官㗎。
呢部電影曾經轟動一時。
呢部計數機有太陽能，唔驚會冇晒電。
不如聽日晏晝個會都係你present返。
香港法例第57章僱傭條例
青頭仔去叫雞嘅話，破完處之後會有利是收㗎！
今次活動比較小型，淨係款待少量嘉賓。
空閒嘅時候，聽吓音樂放鬆吓。
你對佢啲態度，有啲over囉。
佢覺得呢個故事好好，所以先為佢開戲。
做完手頭上所有工作之後，佢覺得好有成功感。
你個仔而家喺我手上，準備一百萬贖金啦。
我哋要夾啱銀行嘅辦公時間去開户口。
呢度賣嘅文具價廉物美，深受顧客歡迎。
我已經照佢嘅指示做晒啲嘢，但係佢又話我點解做得咁快，係咪想偷懶喎！佢真係無理取鬧啊！
你一路講嘢一路𡁻香口膠，好冇禮貌㗎。
「一」(jat1)字嘅韻母係'at1'
你食咗咁耐抗生素，要補充返啲益生菌呀。
佢嘅廚藝已經達到出神入化嘅境界。
你好耐都冇返嚟，要飲返啲湯水先得！
你買咗邊間航空公司嘅機票啊？
你今次真係「甲組腳著迷你裙」 ─ 自曝其短呀！
沙士期間，食肆生意一落千丈。
觸角係昆蟲重要嘅感覺器官。
呢個城市好壓抑，搞到個個都有啲抑鬱。
噚日阿強有去送阿福殯。
鹹淡水交界嘅河岸十分適合紅樹林生長。
經過三年嘅大戰，軍隊變得殘弱不堪。
佢哋兩夫婦結咗婚咁多年都仲咁好感情，真係難能可貴。
係人都知佢鍾意發仔啦。
我哋可以利用制約養成習慣。
如果你對我唔住，我實喺你父母面前數臭你。
虛擬實境嘅感覺可以好真實。
你對我又囈又篩都冇用，我唔話得事㗎。
佢哋兩個成日都喺度鬥。
弊！阿仔倒豎葱噉跌咗落牀呀！
十年冇見，你仲係咁後生。
有錢出錢，有力出力。
佢已經唔係經理喇，噚日啱啱降咗級。
佢夠膽搞我，我就同佢搏命。
洗個面成個人醒神晒。
喺呢條村住嘅多數都係富户。
飲咖啡唔好落咁多肉桂，燥熱呀。
我從來都冇諗過要去穿耳窿。
佢兩個因為條女而大打出手。
呢套上緊嘅電影乏善可陳，未免過譽。
呢個新演員有一種莫名嘅喜感。
而家嘅大學生都好擔心自己嘅出路。
阿媽而家更年期，每日都鬧我。
佢擪我過去，好似想同我講嘢噉！
因為有啲燒所以去咗睇醫生。
臨別一刻，我仍然對佢戀戀不捨。
chok cheat
嗰度啲討論會唔會低質咗啲啊？
呢個女演員幾襟睇，出道多年仲係咁靚。
今朝俾隻狗噬咗落隻腳度，依家要去睇急症。
咪住先，呢度有啲問題。
做晒啲功課，我就帶你落公園玩。
啲餅實轟轟，咬都咬唔開。
有啲政治家會喺自己個勢唔掂嗰陣流亡去外國。
將呢個方程式套用喺日常生活裏面
呢件武器嘅威力有待加強。
做咗就快三年嘅《愛回家》終於完。
小姐，我喺邊度見過你呢？你好熟口面喎。
咪以為係拖板就插幾多嘢都得𠿪，會燒fuse㗎。
佢哋希望呢項創舉可以列入健力士紀錄大全。
公司又cut budget喇。
街市個阿嬸好好人，成日都搭多兩條菜畀我。
嗰條友眼定定咁打量咗我哋好耐，會唔會有咩企圖？
我哋公司季尾會有一個策略會議。
送一份厚禮俾你，多謝你做我哋嘅媒人。
聽日就係廚神大賽嘅決勝戰。
你用完洗頭水之後一定要沖乾淨啲頭髮。
好心你就自動自覺，食完飯拎啲碗入廚房啦！
喺日本買呢對波鞋，平香港炒價一半有多。
車站底部設有公眾停車場。
佢呃我話佢唔喺屋企。
你一於快快脆脆食埋飯至去。
你屋企七個人住三百尺？好逼狹喎。
胸墊有胸部整容嘅效果。
唉，我究竟要做啲乜嘢，先至可以令佢心動呢？
呢度係入口嚟㗎，唔可以出㗎。
情敵多多我都唔怕，我有信心好快就可以奪得佢嘅芳心。
阿明喺上次套戲演咗個男主角之後就抽離唔到。
吳王夫差唔聽伍子胥講，最後咪亡國囉。
佢成日戳晒樣噉，以為自己好型?
阿松沉溺睇萌娘動畫幾日唔瞓覺，結果尋晚睇睇吓發羊吊入咗醫院。
你勤力啲至攞到好成績㗎。
啲細路聽嗰個古仔聽到著晒迷。
呢幅畫捕捉咗女性嘅神髓。
好多有心人完善返條山路俾人行。
請你記住自己係皇子嘅身分，講嘢做嘢都要自重。
德國對巴西嗰場波嘅比分係七比一。
唔該，我要一支清水。
離完場得返十五分鐘，領隊係時候撳掣。
你女友對你咁好，你執到啦！
爺爺逢星期六帶我去飲早茶。
敵軍咁大動作，恐怕係想引蛇出洞。
反正我都冇say㗎啦。
本簿度畫咗好多火柴人。
佢份人冇乜吉士，有咩風吹草動，就淨係識得走。
政府又要資助文化發展，但又怕文化人羽翼長成就作反，呢啲咪葉公好龍囉。
佢都冇講過，你唔好腦補啦。
我唔知點解我今日腦便秘。
好多住天水圍嘅人都會出元朗買餸。
聽日就考試，但係之前冇温書，唯有而家開夜車。
做事最緊要識執生、臨時變陣。
佢喺菜欄打工，每朝都要三點鐘起身。
呢道菜嘅醬汁喧賓奪主，搶走咗啲牛扒嘅味道。
你真係識貨！你揀嗰條裙又平又靚。
我哋唔可以衰畀人睇，要爭氣啲先得！
我拉咗佢衫領一下啫，使唔使告我襲擊罪呀？
我哋樂見學生關心社會。
我鍾意加麻油嚟吊一吊味。
嗰個女人喺法庭裏面攞手機影啲陪審員，畀法官告佢藐視法庭。
弒父係古希臘神話入面常見嘅主題。
大家都係細路仔，將心比己，你原諒佢啦。
佢兩兄弟一個動一個靜，性格完全格格不入。
我聽到呢個消息真係好愕然。
若果冇嘢要幫手，我就𨅝先㗎喇。
我冇話過唔同意你講嘅嘢呀。
球體體積係點計㗎話？我唔記得咗添。
第日結婚嗰陣，記得請我飲呀！
我哋做人記得要雪中送炭，切忌落井下石。
小姐，你未嘟好卡喎。
你個女出世嗰陣幾重啊？
做醫生一定要有職業操守，唔可以透露病人嘅資料。
裝咗浴室寶之後，個沖涼房冬暖夏涼。
漁民鍾意將啲蝦風乾，方便貯存。
刺客通常都好叻喬裝同埋混入人群呢啲技巧。
就嚟掛黑雨喇！仲唔返屋企？
我成日食晚飯食到好飽，但到半夜都會口痕，想食零食。
月尾喇喎，你出糧未啊？
你連乘數表都唔識，你讀屎片㗎？
個警察拉錯人，結果畀上級訓示。
果皮攞嚟煲紅豆沙好好飲。
花茶係女仔先鍾意飲嘅。
咪攪杯嘢飲啦，攪到出晒泡喇。
我請你返嚟係同我做數，你明嗎？
一切都係佢杜撰出嚟，我冇殺過人！
三歲以下幼童可以免費入場。
佢計數計得好犀利 。
調解員要以不偏不倚嘅態度對待調解雙方。
喺全球化之下，地球村嘅時代終於來臨。
同細路講啲乜，啱嘅錯嘅都好，佢都照單全收。
墓碑上刻咗死者嘅名、出生同死亡日期。
我終於見到佢本尊喇！
呢間房啲燈光唔係好夠。
今日好可能會嚟唔到。
我行開一陣，你頂住當先。
事件嘅始末，就要聽佢娓娓道來喇。
老闆今日心情唔靚，我哋要遭殃囉。
祖宗店不勝加租壓力，即將結業。
間舖頭會喺今日開業。
你一枝箭噉衝埋嚟，我就梗係閃開啦！
褲頭有啲鬆，細一個碼吖唔該。
呢對生意拍檔因為嚴重不和，終於拆伙。
經期前後間唔中流啡冇乜嘢，但係如果持續兩三個月，就去睇醫生檢查穩陣啲喇。
公司要我交人，請食豉椒炒魷。
呢件恤衫啲色水幾好啊。
你公然調戲我，好老尷𠺢嘛。
佢係呢個歌手嘅擁躉，咩醜聞都動搖唔到佢架喇。
咁夜都唔瞓，你聽日唔使考試咩？
每年都有好多候鳥嚟香港過冬。
今日嘅重頭戲就嚟開始喇！
你飲酒應該適可而止，唔可以過量。
《香港雜記》係首本用漢字寫嘅香港專書。
呢個地方咁僻靜，啱晒你哋返工嗰陣做蛇竇啦。
抬頭寫你個名定你公司名？
網絡人妖喺游戲入面究竟係為咗開心定係牟利，呢個好難分辨清楚。
監考員會收走埋考生嘅算草紙。
呢條問題嘅答案係乜嘢啊？
佢唔係買曼聯咁傻仔咓？
而家廉航啲機票好平。
恤衫呀？呢件吖，易carry啊。
防煙門後面擺咁多雜物，真係要走起火警上嚟就知味道。
我俾人撞咗一下，先驚覺我手袋俾人打開咗。
我哋柴娃娃去參加歌唱比賽。
連打三場波，要唞唞。
我硬係唔記得佢個名。
落雨先嚟壞 地鐵，有無咁應景呀？
我哋對呢一單案件極其關注。
架巴士行到半路爆呔。
夜晚十點之後，有好多無牌小販喺呢條街擺擋做生意。
我哋寧願死都唔會出賣自己嘅同志。
我打死都唔返去㗎喇！
你對住我嘰嘰趷趷有乜用唧？我又唔話得事。
細路你唔好再喺度嘴招招喇，快啲食嘢啦。
食buffet梗係拎晒啲貴夾唔飽嘅嘢食啦。
星仔寧願做定聽日啲功課，等聽日有得玩耐啲。
佢對地質學好有興趣。
佢日曬雨淋都喺地盤做嘢，做到巢皮掹雞咁。
喺「易通行」計劃下，不停車繳費系統會偵測車輛貼，識別車輛，然後自動收取隧道費。
呢個係好罕有嘅機會。
呢件酒心朱古力唔漏口，甜絲絲，真係好好食呀！
我落街嗰陣俾差佬盤。
尺度太大嘅電視劇會俾人禁播。
你方唔方便幫我拎支筆？
你唔應該放縱你嘅小朋友。
受害人出庭指證疑犯非禮。
佢好靚女，出親街都有好多人望住佢。
你唔駛對佢講嘅嘢耿耿於懷吖，佢冇心嘅。
佢喺文化界都有啲名氣㗎。
求先我差啲跌爛個花樽，好彩你眼明手快接住咗。
阿寶淨係飲咗一杯紅酒，就開始有啲醉意。
跑馬唔肯定邊隻馬衝線先嘅，就要慢鏡睇多次。
中國嘅軍事力量係僅次於美國。
千祈唔好同黑社會打交道啊！好危險㗎！
公民社會非常關注近來政府連番侵害人權。
乾嘅海馬係一種中藥。
乜你今日唔駛返學咩？
你囈佢都冇用，佢根本唔會幫你。
重磅消息！歌神要退休！
你再搞事我就趕你走！
你使唔使揾咁多人嚟凶我呀？有種就隻抽！
你結婚嗰陣喺邊度擺酒㗎？
扭屎忽花扭咗大半日，份project郁都無郁過，點做野呀你？
我好鍾意去嗰啲賣手工藝品嘅舖頭。
失業率預料將超過百分之九。
呢餐飯大概五十蚊咁上下啦。
愛一個人要專一，唔應該見異思遷。
我用咗九牛二虎之力先拉得開道門。
我會好好愛惜呢份禮物。
我諗冬天啲人會食多啲嘢。
用液態氦冷卻水銀會變成超導體。
銀礦灣以前真係開採白銀嘅地方。
我要一碗熱嘅豆腐花。
你send咗email畀個客未？
佢以前係個毒販，通街賣白粉。
我懷疑我哋部門有鬼放料畀佢哋。
雖然佢喺酒吧度做酒保，但係佢唔識飲酒㗎。
大家好，我係阿擇，係呢個頒獎禮嘅MC。
你想插班嘅話，要考一個評核試先得。
我用空郵寄咗封信畀住英國嘅阿妹。
桂味通常平過糯米糍。
如果佢唔肯搬走，你都吹佢唔脹㗎。
有咗互聯網，好多資訊都可以喺彈指之間揾到。
俾人蝦就一定要出聲為自己爭口氣！
老師一生作育英才，對教學貢獻良多。
學佢話頭，呢個人信唔過。
畀蛇咬咗之後要即刻咇啲毒出嚟。
呢場車禍有三個傷者。
個個地產商都吼住塊寶地，想飲頭啖湯。
做義工可以認識多啲朋友。
今次佢都唔使旨意有假放喇。
呢度好多熊人㗎，千祈咪走散呀。
我哋聽日一齊打乒乓波吖？
前邊個街口對落就有公廁。
今日晏晝我哋去咗水族館嗰度睇企鵝。佢哋真係好得意！
你喺度仆心仆命，埋頭苦幹，但係從來都得唔到應有嘅回報，值得咩？
新開張嘅舖頭成日用減價方法吸引顧客。
喂你條懶蟲仲唔起身？唔使返工呀？
今晚尖沙咀海傍人山人海，市民一家大細睇煙花。
買嘢可以減壓，但係我哋都要留意自己會唔會變做購物狂。
你做侍應，我做客人吖。
有人認為，今次火山爆發係由板塊移動所引起嘅。
呢個係我同佢之間嘅事，旁人唔好理。
本書都係講緊上堂教過嘅嘢，佢都已經熟晒，所以話咁快就秒咗。
幾蚊雞唔使計得咁均真啦。
我今朝唔知醒走咗堂，老師有冇點名啊？
我呢幾日為咗幫個女揾學校而東奔西跑。
佢最後淪落到呢個境地，都係自己攞嚟。
人哋屋企嘅嘢唔關你事㗎，你唔好加把咀啦。
毗鄰星距離地球大約四光年。
唔該遞條毛巾俾我吖。
我係要騰嚟騰去先諗到嘢。
施政報告喺環保課題度落咗唔少筆墨。
我要預計吓温晒啲書要用我幾多時間。
呢個職位係負責教小朋友中文嘅。
唔好做牆頭草喇！攞啲主見出嚟好冇？
我要求你哋每星期睇一本書。
我都知你有好多自己嘅諗法，但係做人有時都要現實啲，唔可以一味隨心所欲。
表面佢係主管，實際上唔係佢掌權嘅。
租貴就遭殃。咪話商場啦，街都係啦，都唔係路嘅。
唔好同佢玩啦，佢又屎波又冇球品。
我無端端俾人扑咗兩棍，仲要我同佢道歉，條氣梗係唔順。
塊布俾人剪咗一窟走。
唔同嘅中藥方，煎煮嘅時間係唔同㗎。通常講嘅方法就係以幾多碗水煎成一碗嚟量度嘅。
佢雖然口賤，但都有好多朋友。
呢條山路我行咗十幾次，今次帶隊駕輕就熟。
呢個未嘗唔係一個好主意。
香港大約喺北緯22度，東經114度。
你男人之家就唔好成日咁蛇𠺌啦！
你間屋咁大，但係得咁少傢俬，睇落空寥寥噉。
你忍住痛，救護車就到喇。
價錢已經回落到合理水平。
只要你唔好過橋抽板，我可以幫你。
佢正職係做導遊，翻譯只係副業啫。
佢專係喺嗰個位讀書。
同學油顏色要油得勻循啲。
你接唔接受到啲人露海膽？
你考車係考棍波定自動波？
恆指今日升咗900點，技術上步入牛市，預期下個禮拜可以高見40000點，但回調至10000點嘅風險唔細。
阿強為咗慳錢，餐餐食白麪包充饑。
佢落海游水, 不料水裏面有鯊魚, 搞到佢要衝番上岸。
我哋聽日就要present，你而家話唔舒服，摟屌呀？
佢哋兩姊妹都係讀呢間學校。
今次選美有三個唔同嘅獎項。
阿翰份人冇乜原則，最叻見風使𢃇。
詩人嘅激情感染每一位讀者。
佢俾屋企人見到佢睇鹹片。
學生嘅整體表現同去年相若。
土耳其喺伊拉克嘅北面。
噉搭飛機法有啲迂迴，不過勝在夠平。
佢考試得嗰八十分，都唔係好勁之嘛。
放假梗係約埋幾個雀友打返幾圈啦。
過山車都唔夠薑玩，正一冇膽匪類。
點都好，首要嘅係大家都健康平安。
餐廳挑選咗最好嘅食材。
呢間公司嘅盈餘鋭減三成。
佢被困瓦礫三日之後仍然奇蹟生還。
月底個ball你揾咗partner未啊？
係盛夏嘅時候游水真係特別爽。
「凍唔凍啊？」「都幾㗎。」
我一眼睇得出個袋係假嘢。
佢用唔同嘅名目出公數食飯。
果樹上面有好多蘋果。
希望你早日返嚟香港啦。
去拜壽送咩禮物俾老人家好？
無論發生咩事，我都會企喺你嗰邊。
呢件事如果俾佢知道咗就弊喇。
我係過來人，現身説法可以幫助到好多人戒毒。
應該點做就點做，唔使問我㗎嘞。
啲文件喺公事包入面。
呢把鉸剪鮓嘢嚟，一啲都唔利。
乜你寫封信都撈哨成噉㗎？
佢喺外國浸咗咁耐鹹水，啲英文實好叻。
呢間房好焗，我抖唔到氣。
我哋嚴陣以待，準備粉碎任何分裂國家嘅圖謀。
我嘅女神BB係完美㗎！
你個站長，快啲出牌啦！
身為生於斯、長於斯嘅香港人，我好愛呢個城市。
呢個係事實，你無可否認。
佢忍住唔打喊路忍到標晒眼水。
計我話都係留喺度好。
本願長相對，今已長相思。
佢好鍾意喺講緊認真嘢嗰陣，講啲無厘啦更嘅嘢。
佢哋終於分手，結束咗三年嘅感情。
近年全球暖化，導致凍土開始融化，釋放古老細菌及病毒。
佢哋拎住枝火把趕走啲野獸。
一加一你居然話等於零？你都癲得幾勻循喎。
塔利班當局承認責任。
佢好似啱啱放監咁，一入房前戲都唔做就埋牙
呢啲工程長做長有，入呢行唔使驚失業。
佢所做嘅並唔係佢所講咁差嘅。
局方聲稱病人嘅死亡唔係由注射疫苗所引致。
個賊見到警察即刻驚惶失措，呆咗唔郁。
政府對市民收入抽税。
仲以為今晚肥仔添，原來係空歡喜一場。
阿生嚟緊同朋友去旅行慶祝牛一。
舍監每晚都會巡視宿舍。
你啲器材好pro喎！
個睇相佬話今年你會遇到一個貴人。
民宿嘅主人煮咗好多嘢食俾我哋。佢咁熱情我哋真係受寵若驚啊。
我部電腦好慢，可以點做？
我得大紙咋。唔好意思。
十二月份糧居然彈票。
一睇到老細個message，成個人當堂醒晒。
打咗兩圈咋喎，唔係贏咗啲就想割禾青呀？
新聞主播咬字一定要清楚。
我都係搭綠van返去算，唔使等咁耐。
我哋會畀五千蚊你作為補償。
呢度填平之後就做咗公園喇。
我尋日踢波炒芥蘭呀，痛到行唔到。
佢習慣一返屋企就除衫㗎。
政務司司長宣佈辭職去馬參選特首。
佢一聽見話我有傷風，即刻就彈開。
不如揾人查下佢個背景，我覺得佢好有可疑。
做咩咁諗唔開要走去reg呢科呀？個個讀親都爛grade㗎喎。
呢幅牆我想砌馬賽克瓦仔。
如果佢真係問我，我唯有支吾以對啦！
邊有咁大隻蛤乸隨街跳
今日天氣咁好，適宜去野餐多過返工！
佢瞓醒唔該你叫佢打電話俾我啦。
你估聽日會唔會掛八號波？
我從心裏面祝福佢哋。
睇佢成個黑面神噉，我哋都係唔好惹佢喇。
記得用條鏈錔住架單車呀！
佢個人好自大，好似全世界圍住佢轉噉。
你要將餅帶倒返去最前嗰度。
你喺班度考第一唔使懶得戚嘅，喺學校有好多人叻過你㗎！
副詞會描述程度、方式等等。
女性需要注重私處保養。
嗰陣我哋一家五口住一間板間房，放學返嚟仲要幫手黐膠花。
港鐵會加派員工協助受影響嘅乘客。
欽州街及長沙灣道交界
個賊仔無聲無息噉潛入咗我間屋。
你識唔識得呢個女仔呢？
嬲霸霸咁樣，邊個踩親你條尾啊？
隔籬屋個女人成日叫到劏豬噉聲，好難頂。
故宮博物館收藏咗好多珍品。
陳教授將我嘅推論引申到更加高嘅層次。
呢個女人蛇蠍心腸，害死佢老公。
你煮嘅餸真係好食嘞。
呢本書由三個部份組合而成。
呢一次嘅軍事行動已經部署咗三個月。
佢哋耐唔耐就大曬恩愛。
你將嗰幾件事串埋一齊睇，就知佢唔係好人嚟喇。
佢為咗賺奶粉錢，再度出山。
我要度下個衣櫃有幾高。
香港啲公開試成日考埋啲唔等使嘅嘢。
街坊聞咗幾啖催淚煙，即刻當街嘔咗出嚟。
春天到咗，今朝我見到有燕子喺樓下嗰樖榕樹上面起咗個巢。
積存嘅藥物唔夠應付疫情。
前排我識咗個好得意嘅人。
佢嗰時唔知畀人吊緊尾。
阿明撞車，俾人送咗入醫院，而家情況危殆。
你都唔諗吓老母扽你出嚟幾辛苦！
佢依然後悔曾經沉迷賭博。
喺比賽開始之前，我哋會加插一個默哀儀式。
政府應該立法管束水貨客。
小明望住佢女朋友嘅時候笑盈盈咁，真係夠曬甜蜜喇。
你今舖真係辣着咗我。
佢老婆生咗對龍鳳胎。
雖然佢嘅生活好艱難，但佢仍然好堅強噉過每一日。
幾日冇露過面，佢今日終於上水。
你都幾好耳喎，跌咗支針都聽到。
六十年代，香港製造嘅原子粒收音機名聞遐邇。
佢兩個根本就係一個鼻哥窿出氣，唔係真心幫我哋出頭。
咪埋嚟啦柒頭，唔侵你玩呀！
我軍嘅士兵前赴後繼，士氣非常好。
我覺得佢畀唔到將來我，係咪應該分手？
人喺幼年時期抵抗力好弱。
事件後兩國開始交惡。
架船已經航行咗100海哩。
你知唔知「𥄫住人」其實係件幾失禮嘅事嚟？
佢畀人有好gentleman嘅感覺。
佢冇做嘢，因為佢要喺屋企湊細路。
每年嘅農曆七月就係陰間鬼門關大開嘅時候。
成間學校，校長、老師同學生總動員一齊清潔校園。
呢啲珠寶展示咗精美嘅製作技藝。
麻煩你遞樽茄汁畀我。
電視嘅暴力畫面荼毒青少年。
要寫明幾年幾月幾日㗎。
今次會議雙方嘅老闆都唔出席，意味住佢哋嘅合作出咗問題。
佢好有料㗎，會考攞十優。
佢拉小提琴拉到劏雞咁。
出pool要請食飯係常識吧。
前面U-turn吖。
正話食嘢冇纜口水肩，而家啲衫都污糟晒喇。
近視眼鏡係用凹透鏡嘅。
保安員喺銀行外面見到兩個形跡可疑嘅人，於是報警。
佢個人好鬼衰㗎，專捉人字蝨，次次都窒住晒。
法醫官認為死者係被殺嘅，唔係自殺。
上次嘅意外令到大腦受損，而家記憶力都差咗。
食嘢要仔細咀嚼過先好吞。
政府提出優惠，以吸引外國商人投資香港嘅高科技行業。
阿松佢個書架俾萌娘漫畫掗住晒，搞到冇位擺正經書。
人哋都係想俾啲意見啫，你唔好咁快起弶啦。
美國喺2007年開始由伊拉克撤軍。
新酒樓？改名之嘛！咪又係同一個老細？
就嚟中秋節，又有腍柿食喇！
佢有老婆打點屋企嘅事，無後顧之憂就可以更加專注發展事業。
香港政府有意喺石鼓洲興建焚化爐。
我哋兩個唇亡齒寒，背叛我你都唔會好得過去邊。
人人都譴責恐怖份子嘅血腥襲擊。
十八姑娘，貌美如花。
而家唔出發一定遲到。
死臭閪，唔好俾我再見到你呀！
你唔好成日開廚房門整臭豆腐啦，搞到成間屋臭氣薰天呀！
野史都唔一定係假㗎。
佢每日有意無意都會經過呢度㗎。
你咪生人唔生膽啦，少少聲就嚇到彈起。
明知今日落雨都唔帶遮，佢真係傻閪
小朋友係未來嘅社會棟樑。
我哋無論用乜嘢方法，都要達到我哋嘅目的。
佢健筆一揮，就起好幾篇稿。
戴卓爾夫人係英國政治家，人稱「鐵娘子」。
每個星球都有自己運轉嘅軌道。
佢真係失魂喇，漏咗條鎖匙喺度𠻹。
你唔好以為我唔知你係頂包嘅。
佢玩命玩到連飲醉咗飛車都唔怕。
你咁擪我哋公司好難請你。
公司今個年度純利比預期少，希望每個部門都幫手開源同節流。
我哋今次係反方，要諗啲反對呢個立場嘅資料。
新政策令更多人受惠。
隨便去邊度食嘢都好啦。
個小偷啱啱想走，就撞正户主返嚟。
大膽假設，小心求證。
今日得幾度，我而家凍到打冷震。
膊頭有花嘅跟我入房。
啋，佢仲在生㗎，做咩成日話人死咗啫？
齣戲超晒支喎，個製片人搞乜呀？
我實記住你冧巴port硬你啊！
條褲本來就窄㗎喇，我洗佢，佢仲縮水添。
你咁大個仔要學吓點理財喇！
我哋可以上甲板曬太陽喎。
你冇着數俾佢揸手，佢唔會幫你㗎。
阿嫲換咗髖關節之後行得好咗好多。
佢成日都駁嘴㗎啦，正一包拗頸。
呢個軟件做設計好有用。
廣東話有唔少潮語，當中好多都同互聯網有關。
將唔同地方嘅資料整合做一個表先。
你可唔可以騰空同我食餐飯？
快啲去殊殊啦，唔係一陣賴尿呀。
富貴不歸故鄉，如衣錦夜行
佢出咗張個人大碟之後一炮而紅，做咗今年最受歡迎嘅歌星。
佢係咪唔開心啊？點解唔多理人嘅？
佢去咗台灣夜市，掃咗兩晚街之後，肥咗五磅。
小明真係好消極，成日開口埋口都係話：「我都係唔得㗎喇！」
某富商嘅死訊不時喺坊間謠傳。
佢把持唔住自己，所以就有呢個感情缺失。
啲肉鞋烚烚 、老at at，BB點咬到呀？剪細條啲先比佢食啦。
佢哋每日都要趷吓對方先安樂。
個dinner聚會淨係見到一兩個相熟面孔咋。
呢度啲服務員咁好招呼，打賞下佢哋都應該嘅。
人大咗，好似越難真誠對人。
朋友呢排返工都做緊磨心，好難抽身。
你哋噚晚兩個人去咗飲嘢，有冇啲咩化學作用？
收支項目都應該列入賬簿裏面。
又凍又餓，我就嚟支持唔住喇！
為人師表，你係唔應該講粗口教壞人
呢度冇晒泊位，不如我哋去第二度。
我哋坐飛機經巴黎去倫敦。
我哋一家四口係一個整體，去到邊都一齊嘅。
我哋對落嗰層投訴我哋冷氣機滴水。
明仔張針卡唔見咗，我哋要同佢補領。
學校嘅知識好難喺日常生活度應用。
超過一千人參加今日嘅比賽。
你連一啲同情心都冇。
呢單案開始有啲眉目喇。
你未受洗嘅話唔可以返呢份工。
佢整親腳去唔到比賽，快啲去奀咕咕佢啦。
可以種菜嘅園地越嚟越少。
諗唔到咪諗到諗到為止囉。
呢隻錶係咩model？睇落幾正。
啲難民個個都衣衫襤褸。
俾個新嚟嘅同事坐房，都唔俾間房部門主管，唔係妹仔大過主人婆咩？
快啲做晒啲功課啊吓！
醉漢打爛架車嘅玻璃。
正手傳波容易過反手。
你係牙籤仔就好心唔好嚟叫雞啦，嘥錢！
塊田因為水患問題長期失收。
佢唔夠我講，咪打橫嚟講囉。
我要即刻食嘢喇，真係餓到一個點囉！
擴闊自己嘅專業領域，有助於提升自己嘅成長。
佢係我喺公司嘅好幫手。
做乜整到咁撈攪㗎？執返好啲嘢佢啦。
我哋一定要行使公民權利，踴躍投票。
大人唔玩玩具？車、錶、相機、音響，咪又係大人嘅玩具？
做乜眼超超噉對住我？係咪想打呀？
總統今日宣佈佢即將卸任。
依條村外表落後，其實禾稈冚珍珠，住咗好多億萬富豪。
你以為自己好勁、好叻叻豬啊？
發達喇，我中咗六合彩啊！
鋸和牛嗰時會有咋咋聲。
我想去一去toilet。
如果喺度住，一來近學校，二來又住得舒服啲。
你等陣，我上去閣仔攞個枕頭畀你。
兩國都希望通過友好協商解決呢個問題。
你今日都做咗好多嘢喇。不如聽日再做啦，吊頸都要抖下氣呀。
網上有人用幾百萬買咗佢嘅初夜。
我鍾意住喺市中心，交通方便，去邊都易啲。
香港大部分餐廳食肆都設有加一服務費。
間戲院已經換咗畫，你鐘意嗰套戲冇得睇喇。
颱風打到嚟，全港橫風橫雨。
中文理應又有語法又有章法。
我十年都未打過鐵，丟疏咗添。
睇嚟睇去都唔知有咩問題。
佢哋兩個成日喺公司打情罵俏。
食屎喇，我唔記得咗鎖門啊。
啱啱喺其他國家返嚟，我身上面一蚊港幣都冇。
我跌咗抽鎖匙唔知去邊。
難得今日有太陽，快啲揾啲户外活動玩下。
俾死對頭搶先賣同一件貨，我哋蝕咗章㖭！
課堂上面唔准玩手機。
佢四十歲都嫁唔出，分分鐘由籮底橙變神枱桔。
呢件意外我親眼睇到，我可以做人證。
哎呀！唔記得咗帶銀包添！
啱啱個測驗難到嘔電。
珠江水資源豐富，四周圍又有一片片嘅平原，所以嗰頭好啱人類大規模咁聚居。
我學拳唔係用嚟打爛仔交嘅。
我老咗一定要返去我嘅家鄉㗎。
每年年頭都象徵住送舊迎新。
我最鍾意游蛙泳㗎啦！因為游得好舒服！
明明係佢做錯事搞到個項目超晒支，點解要我哋幫佢埋單？
面壁思過可能唔係一種好嘅教育方法。
呢個民族世世代代都喺撒哈拉沙漠呢個咁嚴苛嘅環境生活。
如果當日我冇發大嚟做，公司就唔會有今日嘅成就。
你份人豬咁蠢，梗係成日俾人呃啦。
佢份人好講義氣，會為朋友兩脅插刀。
哲學本身喺一開始根本並無價值。佢嘅價值係由研究佢嘅人所創造嘅。
既得利益者可能會成為改革嘅阻力。
你放心啦，我已經發散晒啲手足去揾明仔，好快會揾到佢架喇。
如果你孭得唔舒服，試下校鬆啲孭帶啲繩吖。
你夏天都着長靴，你唔覺得熱㗎咩？
我哋呢間酒店會令你有賓至如歸嘅感覺。
我哋應該捍衞自己嘅權利。
佢嘅財產累計超過十億。
喺地鐵上面經常會發生非禮案。
報時同廣告之後返嚟再傾。
佢俾鄉下嘅黃綠醫生醫死咗。
你都算奸囉，插贓啲毒品嚮佢架車度，等佢畀差佬拉。
佢著就著得衣冠楚楚，但食就食到邋邋遢遢。
將條魚放入微波爐叮五分鐘。
隱惡揚善，未免有失坦誠。
火牛唔多夠力，部電腦行得唔夠順。
我十二點之前要嘔篇五千字嘅文，食飯唔使預我喇。
佢喉嚨好痛，聲音好沙啞。
司機喺兩年裏面累積扣十五分就會俾人吊銷牌照三個月。
你以為你好叻咩？我呸！
耶穌降生喺馬槽嘅喜訊令以色列人愉悦。
佢將件事抽絲剝繭，分析得好清楚。
再唔換返部智能手機，就畀人話outday㗎喇。
而家做律師呢行好吃香。
東鐵綫「烏蠅頭」列車退役當日，好多鐵路迷都去搭最後一班車。
近日各大企業為求幫政府谷針不斷送禮。
西人喺萬聖節嗰陣好興用南瓜整燈籠。
留學生嘅英文通常都唔錯。
佢做嘢好落力，所以老闆加佢人工。
同你講過好多次唔好上堂卼櫈㗎啦，跌低咗撞親個腦點算！
比較暖嘅海水承載氧氣嘅能力會低啲。
佢喺嘗試走私三千克海洛英入國家嘅時候被捕。
有冇搞錯，你哋點做生意㗎？
喺古代，啲人靠騎馬嚟旅行。
好彩你提醒我咋！我差啲唔記得咗添。
成個暑假淨係食屙瞓，一味hea。
風險評估可以應付預期嘅風險，估算最壞情況，但係重大事故往往係意料之外。
我冇做過，你唔好冤枉我啊！
淨係呢包粉已經夠煮死你，再口硬就鋤多你兩條襲警拒捕！
你唔舒服，要去睇醫生先得喇。
唔該，想keep返張單。
公司廠房難以繼續維持正常運作。
示威人士由維園出發遊行到政府總部。
你做咩面青青噉嘅？病咗？
佢俾人綁住仲咁開心，肯定係M。
全店貨品賤賣大清貨。
飲咖啡我一定係落兩包黃糖。
媽媽叫我唔好同陌生人講嘢。
敷完面膜之後塊面變得滑捋捋。
咁陰騭嘅嘢，我做唔落。
老婆同阿媽嗌緊大交，順得哥情失嫂意，我幫邊便都死。
世叔同阿爸年紀差唔多，但係我哋完全無代溝。
我唔記得帶遮啊，淋到全身都濕晒。
個木地板已經打咗蠟。
呢啲貪官真係人人得而誅之。
自然界中存在嘅元素有98種。
落完場大雨之後，又有一大堆龍友衝去南山邨影倒影相。佢哋唔覺得悶㗎咩？
我係學生會其中一個幹事。
呢件事等醜聞丟淡咗再講。
佢一時一樣咁，唔知佢想點
傳説中出現過呢款奇特嘅生物。
我哋包緊餃子，今晚有得食。
哦！佢唔精神咓？由得佢囉。
呢件事對佢造成好大創傷。
明明用盡努力，點解都係噉？
發行商每日將兩捆報紙送去呢間報紙檔。
佢好掂㗎，未畢業已經揾到一份高人工嘅工。
你部notebook個mon好大啊。
要用望遠鏡先可以見到呢粒星。
我無論如何都會去探一探佢睇下佢點。
我哋收到不知名人士嘅舉報。
我真係懵嘞，我以為佢鐘意我，原來佢淨係鐘意我啲錢啫。
今次意外死傷好慘烈。
部電腦用兩下就壞咗。
乜佢份人衰得咁交關㗎。
同另外一個明星出席活動，佢慘被企歪。
佢就好似月亮噉，可望而不可即。
部電腦個餡好曳，用一年就壞。
佢好鍾意戴高帽，你讚吓佢，佢一定開心嘅。
陳仔，拍硬檔幫我買包薄萬吖。
頭先食食下嘢，忽然收到老母急call。
我邊度記得佢電話啊？
你會想約平日定係假日？
認真對待每一個細節係最好嘅工作態度。
見佢哋披麻戴孝咁嘅樣，我諗佢哋屋企應該出咗白事。
飲珍珠奶茶要用支粗啲嘅飲筒，先可以吸埋啲珍珠。
我留喺商場歎下冷氣先，唔返屋企住。
去到邊都有三個工人服侍，你就盞啦！
原來同一個真小人合作都好過同冇sense嘅人做嘢。
佢加緊練習，力求取得佳績。
星期六喺海灘坐喺度睇書，真係賞心樂事。
吓？佢同大耳窿借錢呀？
同結婚相比，我更加鍾意同居。
呢隻藥會唔會食純㗎？
而家好少醫生會去病人屋企出診。
路上零意外，香港人人愛
我哋睇完戲去咗食雪葩。
每次爸爸發嬲，阿哥都揾我做擋箭牌。
要保持骨格強健，就要食呢隻藥。
各就位，三、二、一，開始！
留得住佢個人，留唔住佢個心。
皇家音樂學院以古典音樂著名。
餅帶我買咗成十幾年。
呢啲技倆呃到小朋友呃唔到我。
今日下晝打風唔使返工，終於俾我偷得浮生半日閒
佢當我係眼中釘，我做乜佢都唔中意。
整海味要預先諗定㗎，上次我發海參都發咗兩日。
我由香港千里迢迢去到芬蘭，竟然睇唔到極光。
呢杯咖啡陣味好濃郁。
早前旺角發生一宗交通意外，證實有兩人輕傷。
唔該幫我13蚊沽200股。
做人最好有自知之明。
呢款手機結果都係難產。
個案大抵可以分做三種。
細路哥唔好學人藐咀藐舌啦！
唔該咁多位大大幫手填份問卷。
唔該幫我哋影張相吖！
大批記者喺門外守候。
我男朋友係個中央空調，搞到我成日都好不安。
你同我從此以後各行各路，河水不犯井水，你唔好再干預我嘅生活，我亦都唔會再干預你做嘅所有嘢。
噴呢隻殺蟲水，一定可以將曱甴趕盡殺絕嘅。
今次主要係考核你嘅平衡感。
尹老師教咗四十年書，桃李滿門，備受尊敬。
電熱水煲比較安全，水滾會自動熄機。
頭痛、發燒係感冒嘅病徵。
我同佢地立場完全唔同，真係話不投機半句多。
一邊浸spa，一邊望住咁靚嘅景，爽啊！
我企咗上個跳臺度，準備跳落去個泳池。
佢考試冇温書，果然考試就唔合格。
呢啲問題，都係留返俾下一任處理啦。
阿輝隻腳度有個紋身。
佢而家係老細身邊嘅紅人。
邊個最有決心，邊個就係贏家。
近排心情做乜咁耷啊？
好多細路仔唔識得打呔。
我買緊蛋糕同老婆做生日。
佢個車門畀人揩花咗。
（一班人啱啱到籃球場，已經有幾班人打緊同排緊隊）「唔該，跟一隊。」
媽媽嗌我今晚返嚟飲湯。
連親生骨肉你都殺，你仲係咪人嚟㗎！
個賊用槍指住佢個女，要脅佢攞晒啲錢出嚟。
呢首詩抒發咗佢內心嘅感受。
兄弟擸架生，我哋去打差佬！
老咗得自己一個，好悲啫。
一出𨋢就係我哋嘅接待處。
等我飲杯咖啡醒下神先。
你用埋晒啲正字寫廣東話，冇人睇得明㗎。
佢真係唔舒服定係詐病啊？
今日手氣唔好，輸咗好多錢。
博物館禮拜六日都開，公眾假期除外。
佢快手快腳執埋啲嘢。
我嘅老師係一個金融分析師。
呢個病嘅潛伏期長達兩個星期，都係再觀察下好啲。
屙完殊殊返嚟再玩啦。
邊度有飛碟呀？你係咪high大咗？
水位咁窄，冇肉食㗎。
你哋呢班廢物，三個打一個都輸，仲有面返嚟見我？
你哋已經被包圍，唔好再反抗，出嚟投降啦。
兩鐵合併之後，轉車方便過以前。
今日開始，銅鑼灣由我揸旗！
列車服務喺十分鐘後回復正常。
神係咪全知、全能、全善嘅呢？
食太多唔健康的食物會傷身
佢本來做老師嘅，最近轉咗行去炒股票。
佢先前講嘅嘢依家應驗囉。
你可唔可以平心靜氣聽我解釋先啊？
牆上面都俾人畫滿塗鴉。
呢間屋嘅實用面積得200方呎。
請大家留意集合嘅時間，唔好遲到啊！
你喺香港仲想土葬？都幾難喇。
小朋友，埋嚟睇下有咩玩具啱你哋玩。
地鐵出咗段片鬧啲孭背囊嘅人。
韓式燒烤好興烤豬皮。
你就算做唔切，好歹都畀個答覆我吖！
佢哋嘅關係非比尋常。
幫你都唔係唔得，不過前提係，你要應承我一件事⋯⋯
快啲到月尾出糧啦，我而家真係一貧如洗。
講心嗰句，我唔贊成你去。
我諗住申請宿舍，可以慳番返工放工嘅時間。
呢件衫凸晒個肚出嚟喎。
有啲做人嘅基本原則係唔可以妥協嘅。
有三個疑犯被警方拘捕。
條USB線去咗邊呢？
我哋咁啱搭埋同一班機。
兇徒前科累累，惡貫滿盈。
陀飛輪由阿伯拉罕-路易 寶璣發明，喺1801年攞到專利註冊。
佢畀先生罰坐飛機位都照瞌眼瞓。
出返嚟要好好做人啊。
你一個人食咗四碗飯，撐死你呀！
哈！同佢打對台嗰個一定一鑊粥。
我好思念我嘅故鄉啊。
佢住喺個好僻嘅地方。
餐飯我遲啲先請，有拖冇欠！
夜媽媽行大路安全啲。
我哋摸清楚人哋嘅底細，先可以百戰百勝。
親手幫自己啱啱出世嘅女剪臍帶，感覺好奇妙。
你去到嗰頭就會見到我講嗰間髮型屋。
持月票者可以不限次數乘搭「北角至九龍城」及「北角至紅磡」航線。
呢塊牛扒唔合格，啲肉仲係冰凍嘅！
呢篇文章字字珠璣，大家有時間嘅話就睇多兩次啦！
記住帶埋張屋契去律師樓辦手續啊！
呢種病毒變咗種之後就可以傳染俾人。
條褲好緊，我著唔落。
我當時真係好傻好天真。
你做乜笑吟吟噉望住我？
小小意思，唔成敬意。
見到佢好into呢件事入面。
挑！佢都有得升？真係水鬼升城隍囉。
佢哋私底下都覺得佢個計劃好好笑。
無法按時到召集處報到者，作自動棄權論。
我估唔到第一場比賽就要同師兄打對台。
我隨手揀咗幾個橙，都唔知靚唔靚。
我個廚房唔夠地方裝個洗碗碟機。
我對研究古蹟好有熱忱。
佢每朝都喺公園練功。
啲港女就最鍾意食魚生。
打打吓機，就嚟贏嗰陣斷咗線。
我哋個活動唔夠人參加，幫手吹雞吖。
你有咩奇難雜症都可以問吓佢意見。
媽咪，老師將我份作文貼堂呀，我係咪好叻叻呀？
今次嘅遊行人數不下五千。
唔該一份三文治拎走。
快餐店啲嘢食冇益㗎。
佢講嘅嘢簡直不知所謂。
我唔能夠趕返嚟見阿爺最後一面，我覺得好遺憾。
星期日我要去教堂做禮拜。
佢成日喺度呻，話自己多嘢做。
你份人咁cap重話想參加跳舞比賽？唔好玩啦！
唔好成日苦瓜乾噉嘅面口。
佢依起棚牙，笑得好開心。
佢咁大個人都仲係唔熟性嘅。
尋晚個party好棘囉咩事。
好多人覺得家庭暴力係家事，所以就算見到都唔會去報警。
但願能夠將心聲同你一一講清楚。
非法改裝嘅車可以好危險㗎。
呢個活動有冇sis都會去？
我哋採用最新鮮嘅食材。
聖誕節褦住新年，總共有十日假。
呢個美國嘅地厘蛇果要十蚊一個。
佢今日着得勁有型啊。
兩個正整數嘅和係二十，求兩個數嘅積嘅最大值。
主要官員多次迴避提問。
獎盃之嘛，我夠有咯。
香港嘅赤麂會畀人誤以為係黃麂。
佢已經明示咗佢唔會去個舞會喇。
記得要出盡全力，唔好留手。
公園配有唔同嘅遊樂設施。
你去得個酒會就唔好咁摺匿埋一二邊，去social下啦。
如果可以住喺半山就好嘞。
你激到我就嚟斷氣喇！
由於長期嘅「中文本位」觀念，好多關於粵語嘅工具書只係收錄粵語同中文唔同嘅部份。
求你割愛賣呢隻碟俾我好唔好？
今次山火燒燬咗一百畝林木。
公園入面有好多花草樹木。
我試過俾熊追，差啲冇命。
唔好同啲冇文化嘅人嘈。
佢好似枝箭噉衝咗上去。
你又唔係醫生。 再者，就算你係醫生都救唔切個女人啦！
你順手拎封信去寄吖。
你咁忙都嚟探我哋，真係有心！
身為公務員，你應該考慮市民嘅權益。
唔好再發你嘅春秋大夢喇。
呢個商場賣嘅嘢好新潮。
樓價上升咗百分之五。
呢個YouTube頻道專門將啲生鏽嘅舊玩具還原。
我終於考入心儀嘅大學，可以話係夢想成真。
佢涉世未深，唔好怪佢。
日本櫻島火山爆發，熔岩石塊飛到一公里外。
我買咗啲雜誌喺醫院度消遣，等住院嘅時候冇咁悶。
查實我唔係好鍾意佢㗎咋。
一隻手掌拍唔響，前度同你散咗，你兩個都唔係咁鍾意對方啫 。
我算術唔好，請多多包容。
今晚嘅飲品，係由可口可樂公司贊助嘅。
佢靚係靚呀，但連影印都唔識，正一波大冇腦。
旅遊業帶動嘅經濟復蘇將惠及其他行業。
公司業績咁理想，多得一班勤力同盡責嘅員工。
早生貴子，三年抱兩！
打仗嘅時候往往會發生一啲慘無人道嘅悲劇。
我同女朋友嗌交，今晚可唔可以去你度打地鋪？
嘴藐藐，係咪打得少啊？
估唔到今次嘅旅行竟然有豔遇。
條例將會喺聽日刊憲。
佢送到醫院時已經垂危。
疫情期間，大眾經常使用酒精搓手液、番梘、洗手液，增加患上主婦手嘅機會。
睇妳個樣嬌滴滴咁，估唔到妳咁做得野喎。
樂富間吉之島執咗之後，我好少過嗰邊。
而家啲細路好多才多藝㗎，又識拉小提琴，又識跳芭蕾舞，仲精通兩文三語，問你死未。
我已經對你啲爛gag免疫喇。
呢度位置偏遠，風景別有洞天。
佢有心臟病㗎，你唔好刺激佢啊。
見佢咁迷茫嘅樣，應該係唔小心蕩失咗路。
佢被譽為繼陳奕迅之後，實力最強嘅香港男歌手。
去東京梗係自由行先好玩㗎啦，你唔係跟鴨仔團下話？
你又唔講，我唔知你點諗𠺢嗎！
你塊面紅晒，係咪想溝Bobo？
唐朝嘅張旭以狂草聞名。
你咪成日喝狗噉喝佢啦！
你去唔去嚟緊個聯校ball啊？
教育制度不斷改變，老師、家長同學生都無所適從。
你呢排唔係好夠瞓咁喎？個眼袋咁大嘅？
士多啤梨係莓嘅一種。
佢把口成日嫌綜援少，又話喺香港飽受歧視，但講完一輪始終係賴死唔走。
《跛豪》講香港六七十年代嘅大毒梟。
後生女通常唔識欣賞我嘅才華。
鑑於情況樂觀，財政司司長已經調高全年經濟增長預測。
條褲鬆得滯，搞到我要一路行一路抽褲。
今年籌得嘅善款將會用嚟補助中心嘅長者服務。
學鄧小平話事偈：「黑貓白貓，捉到老鼠嘅就係好貓。」
嗰個歌星喺紅透半邊天嘅時候引退。
憤怒嘅時候會面都紅曬。
特首晤哈薩克斯坦總理
佢一次過可以拎到十隻水杯。
堆負面評語係咁衝出嚟。
你做得咁揚，係人都知啦。
幫我摵住個袋先吖，唔該。
第一次見面嗰陣佢頭耷耷，冇講過嘢，好怕醜。
長期戴隱形眼鏡可能會對眼睛造成損害。
新鮮蛋撻加上絲襪奶茶，簡直係完美嘅下午茶呀！
做乜依家政府揾埋啲咁嘅人做高官？個個都蛇頭鼠眼，仲衰過做賊。
深呼吸要先吸一大啖氣，之後呼氣。
而家越嚟越多劏盤，得個車位咁大。
呢幾年周圍去，而家打算返香港定落嚟。
呢間舖搞緊夏季大平賣，啲嘢真係好平。
頭先睇鬼片，我嚇到個心卜卜跳。
呢個島上面得呢間超級市場，佢做晒獨市生意。
呢位老太太每日都會嚟飲咖啡。
佢瞞住老婆，喺歐洲有個情人。
佢好摺，所以咪冇朋友。
你唔好咁妄自菲薄啦，其實你已經寫得好好㗎喇。
單邊嘅舖位比較旺啲。
佢𠴕晒嘴噉，一睇就知佢唔滿意啦。
而家好興開市集，有唔少年輕人喺度擺攤檔。
佢嘅眼神好恍惚，係唔係唔舒服？
人非草木，少少唔捨得點都會有嘅。
唔好成日電視汁撈飯，對身體唔好㗎。
冤有頭債有主，嗰單嘢你揾阿隆負責搞返掂啦，唔好搞佢啲兄弟喇。
今年嘅家庭收入合共100萬。
我會努力為球隊效力。
呢條裙係free晒士，冇大碼㗎。
有傳呢間公司將會易主。
巨人係神話成日出現嘅人物。
陳律師喺參選名單排名第二。
今次得到呢個獎，就好似打咗支強心針一樣。
嗰間餐廳啲嘢咁細碟，食咗都到喉唔到肺啦。
啲舊樓佢買返嚟裝修，然後轉手。
佢今日返工着咗幾件褸，睇落好鬼臃腫。
佢屋企家教好嚴，唔畀佢出夜街。
呢條友食完野冇錢比就開始發難!
有地產商近年喺舊區大展拳腳，坐擁多棟工廈，並且逐步活化。
個故事我估到個開頭，估唔到個結尾。
啲貨幾時到？俾個期嚟。
彌敦道係成個九龍最繁華嘅街道。
嗰條河仲臭過個屎坑。
我唔敢諗啲人喺我後面指指點點講啲乜嘢。
我諗到買咩做手信喇。
你唔係有難言之隱，又點會講到吞吞吐吐，唔似平時嘅你吖？
兇案現場成地血，好核突啊！
我會遲少少到呀，仲未上到車。
佢因為喺批核採購時私相授受而被判入獄。
愛與恨只係一線之差。
佢嘅分析次次都好準確，可以話係茫茫股海裏面嘅一盞明燈。
阿松佢走去學人住hall，結果喺迎新營俾人玩到入咗醫院。
安全措施一定要做到足。
佢睇落好不羈，好野性，唔好幻想佢係咩乖乖男朋友嘞。
見攰所以好random噉樣揀咗一間cafe坐低。
我哋唔應該敵視有色人種。
樹木要吸收養分先可以成長。
有膽量嘅人先至可以參加呢個遊戲。
嗰個男人欠落一身賭債。
政府要求大廈業主拆除石棉瓦。
我病咗幾日，啲咳仲未好。
佛系上車法就係唔儲錢，緣份到喇喎，咪上到車。
唔好睇呢個阿伯一把年紀，其實佢挑通眼眉，想呃佢無咁易。
尋晚有三間夜總會差佬冚檔。
每逢初一、十五，我媽媽都食齋嘅。
有免費午餐喎，咪執輸咯！
經常讀書可以令你咬字清晰啲。
我屋企旁邊就係消防局。
唔好講嘢喇，俾心機聽書啦。
呢個商場個廁所好乾淨喎。
活著唔係為咗我，仲可以為邊個？
你唔好見人哋靚，就對人有非份之想喎！
《星空》係梵高嘅代表作。
呢個辦法都可行嘅，即管試下啦。
唔好再喺度倒米，唔識就唔好掂我啲嘢。
呢度有啲平價啲嘅選擇。
你有咁多疊衫，仲要買？
收唔收信用咭呀你哋？
壽司起源自東南亞，而日本係壽司嘅發祥地。
呢個題目可以延伸至一個道德問題。
一直向前行，燈位轉右行多一百米就到。
你睇吓山邊啲野草生得幾茂盛。
學習應該由根本開始。
與其喺度埋怨人哋，不如多啲反省下自己。
佢覺得份工太辛苦，所以辭咗工。
餅卡兑換期通常都比較長，甚至冇兑換限期。
喺1997年之前，香港係由英國人管治嘅。
個地下一岩一窟，小心仆親。
枱上嘅食物請大家隨便享用。
呢種感覺非筆墨所能形容。
你cap咗佢圖又擺上網，咁佢梗係知啦。
你識唔識睇住簡譜彈琴㗎？
亞視續唔到牌，今次真係衰到貼地喇。
呢個足球員喺呢場比賽一鳴驚人。
我好怕見到啲老女人著到成身都係紅色。
我中同報咗成三四個ocamp。
我一睇佢眉頭眼額就知佢今日心情差。
唔該將啲錢轉交俾我阿媽。
男子危站天台逾句鐘。
杭州風光明媚，令人流連忘返。
佢年資高過我，好有經驗。
乜個鏡頭咁雞嘅？朦到乜噉點影啊？
冇氣喎，條線係唔係唔實呀？
香港立法會係由70個議員組成。
佢嘅成就令佢嘅屋企人引以為榮。
佢都聞到棺材香啦！重爭乜嘢獎啫？
本護照揾咗成日終於揾得返，真係一額汗！
英國同美國都係英語國家。
「乜乜M」嗰啲巴士，一定經地鐵站㗎。
呢個病人張肺片咁花，但係種菌又乜都冇，會唔會係病毒導致嘅肺炎呀？
你係懶人，你想使佢幫你，真係大懶使二懶，二懶使門檻咯。
請問有無ching知呢個零件要點裝？
呢筒負片曝光過度喎，未必可以放到張靚相。
今晚我哋冇加料，粗茶淡飯，希望你唔好介意。
「下次我請大家食飯嘞。」「你得個講字嘅！你講咗好多次啦，都冇次係真嘅。」
打擊言論自由，造成寒蟬效應
你有冇咁後知後覺啊？依家先知道佢哋拍緊拖。
眼見呢錢就嚟到手，我哋唔可以俾佢一個人拎晒嘅。
我哋要貫徹自己嘅理想！
唔該你做嘢小心啲，唔好成日要我幫你執頭執尾。
你頭先講得咁大聲，佢唔知我哋講緊佢就奇。
糯米糍通常貴過桂味。
醫生同護士要抽生死籤入隔離病房。
除淨咗之後先買隻股票就唔會有息派。
嶺南風格嘅庭院喺香港同廣東都有好多。
我最近背痛。可唔可以幫我擦背？
佢失業之後淨係靠兼職生活，每個月都入不敷支。
侵略軍大肆劫掠城市。
今次運動會嘅協辦單位係康文署。
我尋日chok親條頸入咗廠，聽日同唔到你哋打波喇。
蜜糖水可以止咳同埋舒緩喉嚨痛。
唔該可唔可以俾多把刀我呀？
你做咩耷低頭啊？係咪有咩唔開心？
食淨咗咁多嘢，拎個袋打包拎返屋企啦。
佢每朝都係第一個打卡返工。
以前興做月餅會，減輕一次過俾錢買月餅嘅負擔。
夏天想降温一定要開冷氣。
咁樣喺網上圍爐冇意思㗎喎，聽嚟聽去都只係自己人嘅諗法。
呢套電影嘅結尾真係令我好感動。
官商勾結會嚴重影響政府公信力。
陳先生上年都有教過我。
啲米生谷牛，要快啲食晒佢喇。
明明係你偷，你仲死撐話自己冇偷嘢！
佢哋而家落後十幾分，十成十輸梗啦。
你可以經落馬洲去中國大陸。
呢度嘅食物質素都有返咁上下。
東坡居士係蘇軾嘅號。
今日隻股票賺咗兩個開，嚿錢由一萬變咗三萬。
噚日兩個四川嘅年輕喇嘛喺一座藏傳佛教寺院想引火自焚，好彩佢哋獲救並冇死到。
甲：「好春廢啊你，仲話自己係羽毛球王子。」乙：「咩啊！今鋪讓你咋，我平時不知幾春勁！」
個細路好快就對新玩具失去新鮮感。
你可唔可以幫我去藥房買盒必理痛？
學生決定罷課反對加學費。
你同佢非親非故，做咩要咁幫佢唧？
夠鐘集合啦！大家快啲落去禮堂啦！
佢辭職之後，寫咗一封好長嘅信俾老闆，發泄佢多年嚟嘅積怨。
我哋成日喺放飯時間傾閒計。
嫦娥奔月係一個中國嘅民間傳説。
有時啲嘢唔係咁容易返到轉頭。
呢個例子我喺書度見過㗎。
你今次又想使乜嘢陰招？
我間辦公室積壓咗好多文件，都係時候要執下。
電話響喎，你去聽啦！
呢個喜宴上面大部分嘅賓客我都識嘅。
天文台話六點掛八號，大家記住早啲返屋企。
咪再拖啦，聽日deadline喇，再拖就我哋兩個呢科都爛grade㗎喇……
有咩手機app推介呀？
佢只係掛名經理，實際上佢冇實權㗎。
幾多歲先適合談情説愛呢？
拜託你將呢本書攞俾佢吖。
農曆七月燒街衣係傳統習俗。
請左個外傭返嚟，阿媽同佢牛頭唔搭馬嘴，好難溝通。
老細好相信佢嘅能力，一直委以重任。
呢個BB又肥肥白白又成日笑，真係人見人愛啊。
一個叉雞飯加底行街唔該！
佢當眾承認自己做錯咗。
呢間幼兒園好似幾好。
好多後生仔女覺得過山車好刺激。
傾生意討價還價係一件好常見嘅事。
佢自從同舊愛分咗手之後，視飲酒為一種慰藉。
有晒人證物證，今次你洗乾淨八月十五等踎監啦！
會死㗎，咪制添呀你。
份卷第一題冇人做得啱。
阿松頭先畀教官罰佢跑操場十個圈，結果佢因為孱得滯跑跑吓暈咗。
瘋狗症100%死亡率，有得預防冇得醫，發病等於被判死刑。
羅馬嘅軍隊喺呢場仗入面擊潰咗迦太基。
我屋企冇scanner，未畀到copy你住。
呢間餐廳啲嘢食勁好食。
樂隊徇眾要求，演奏多兩首樂曲。
我最鬼鍾意食叉燒㗎嘞。
唔該幫我喺個硬櫃道攞隻雞出嚟解凍吖。
海洋公園嘅吊車有好多年歷史。
沙田同大埔分別喺深夜發生交通意外。
政府準備全面推行呢個政策。
I mean，廣東話同普通話係兩種語言囉。
佢個演唱會遲啲會喺電視度播。
我阿爺同阿爸都好長命，兩個都有九十歲。
你件衫濕晒喇，快啲換衫啦。
佢喺廁所留勁春耐先出嚟，都唔知喺入面搞乜。
我要打印幾份notes。
我好鍾意佢，但係又唔敢向佢表白。
天氣好熱，大家都大汗滴細汗。
小心，呢個經理係笑面虎嚟。
我哋聽日行程有變動。
隻病毒嘅變種好厲害。
我驚得滯，個身忍唔住忳忳震。
佢同黑社會大佬講數。
唔好俾條題目陰到呀！
中國南方嘅土地肥沃，適合種植稻米。
中左六合彩，以後大把世界！
佢著polo衫嘅時候鐘意反領，覺得咁樣比較時髦。
我唔求大富大貴，豐衣足食就夠。
大清喺1912年滅亡。
佢嚟緊會移居去日本。
疊紙收埋喺啲快勞度。
屯門公路有警察擺薄落。
好多唔同嘅工種我都做過。
出嚟集會嗌兩聲，只係好廉價嘅表態。
佢哋會開四場音樂會，啲飛賣晒咁滯
呢份form要嚟做乜㗎？
農曆七月十四日係中式嘅鬼節。
我冇邀請咭㗎，我搏懵行入去㗎咋。
佢下半場嘅兩個關鍵入球逆轉咗呢場比賽嘅結果。
數學對我嚟講真係人生一大挑戰。
天光行到天黑，我行到腳軟喇。
碗豆腐花落得太多黃糖，變晒橙黃色。
自由泳係四式當中最舒服嘅泳式。
天氣凍，就算喺屋企都要著住對襪。
鯉魚門由漁村發展成海鮮勝地。
植物多數靠種子繁殖。
啲仔女都大咯。結晒婚有自己頭家喇。
佢會表演小提琴獨奏。
我成日見到啲消防員喺消防局度打排球。
張牀單俾啲M整污糟咗。
唉，收工之後仲要返兼職，冇計啦，仔細老婆嫩。
我係過來人，能夠理解同樣嘅困惑。
美學研究審美嘅準則。
佢甚至𢲡起件衫，展示佢肚上面嘅傷口。
細個玩氹氹轉嗰陣，試過揈咗出嚟，跌親個下巴要連針。
玩運動，最緊要嘅唔係輸贏，而係決不放棄嘅體育精神。
有成百人中招，買咗過期演唱會飛。
佢個人好麻煩，你做錯少少嘢就會俾佢咬住唔放
老師因為學生嘅操行問題，要求見家長。
呢份禮物係我小小嘅心意。
佢份人好世故，同佢一齊做嘢會學到好多社交技巧。
暫時未有計劃喺羅湖關口實施廿四小時通關。
清澈嘅河流映照旁邊嘅青草。
出嚟社會做嘢一定要自愛，唔好俾人引誘同教壞。
雙方冇人獲勝，打和啦！
跟車太貼好易撞車㗎！
我對呢方面嘅認識好淺。
杯麪係阿強至愛嘅宵夜。
廁紙可以沖落廁所㗎。
而家好興自由定價，想俾幾多就幾多。
全軍向前推進五公里！
我屋企個煮飯婆就嚟逼癲我。
佢頂多都係三十歲嘅啫。
有求於人嘅時候就要講啲好聽嘅説話。
下下要上庭，我重有時間做嘢嘅？
咖啡呀，奶茶呀，檸茶呀，一般嘅飲品我哋都有。
今晚我哋去焗返個桑拿嘍。
神嘅存在，並唔係指實質嘅存在，而係精神嘅存在。
斟杯水俾我吖，唔該。
經過診療之後，佢嘅病已經痊癒。
大廈嘅每一層樓都有設置飲水機。
兩個幫派之前爭地盤爭到開晒片，而家響呢間酒樓度飲和頭酒。
呢套電影真係驚心動魄啊！
嗰本字典係根據啲字嘅筆劃嚟排㗎。
睇掌紋推測一個人嘅命運
我個仔好曳，成日搞到我㷫烚烚。
呢間公司俾啲條件好好。
協助新來港人士融入社會
佢哋分手咁突然，等我八卦下發生咗咩事先。
一個叉雞飯扣底行街唔該！
我上星期六照舊去咗行街。
有你噉樣嘅同事係我三生有幸嘅事。
我真係覺得自己係垃圾。
咪睇佢哋專家噉款，間唔中噏下啲術語噉啊，其實佢哋係拆白黨，志在呃晒你啲錢咋！
佢份人性情平和，係個好爸爸。
你條撚屌吖，做嘢又唔見你咁積極，見到好嘢你就第一個衝埋嚟食！
支探熱針顯示乜嘢度數啊？
為配合市場需要，公司趨向多元化服務。
個賊揸槍，你都夠膽死同佢博命？
做義工真係好好玩，希望大家一齊參與仔。
狐狸係肉食動物嘅一種。
佢喺時鐘酒店偷緊情嘅時候，就俾佢老婆捉到黃腳雞啦。
佢唔會在意呢啲小事嘅。
你搞到我家破人亡，我一定會報仇！
萬一你蕩失路，最重要係處變不驚，千祈唔好亂咁走。
你個仔同我個女結婚，咁我地兩家人咪係姻親囉。
你咁做怕唔怕你女朋友詐型㗎？
嗰套恐怖片真係鬼都怕。阿松重嚇到睇睇吓瀨咗尿。
我從來唔買八卦雜誌嘅。
你係請食飯我又唔拘啊！
你走開，個位就冇咗㗎喇喎。
呢本書影響咗我對人生嘅睇法。
英式足球係圓嘅，美式足球就係橢圓嘅。
依你所見，應該點做好？
要一段頗長時間先至可以完成。
佢啱啱走咗咋喎，你冇撞見佢咩？
我同佢講嘢，佢都冇反應。
成日啪手指會唔會令關節勞損㗎？
個發射站成個波咁，喺山上面碌落嚟咁點算。
三手煙嘅禍害往往畀人忽視。
為咗應付額外嘅訂單，工人要日以繼夜噉趕工。
而家好少見人著旗袍喇。
就到冬天，露營梗係要起個營火先有feel啦。
佢煮飯嗰時俾彈起嘅油灼傷咗手臂。
自己住真係可以好free。
你仲玩過山車？因住心臟病呀！
再鋒利嘅刀，都有生鏽嘅一日。
我呢排係炮仗頸，唔好撩我。
我哋本來諗住去日本嘅，點知到頭來我哋去咗韓國。
我想將前面啲頭髮剪齊。
編撰第一本網上粵語字典係一個幾遠大嘅目標。
陳先生今朝逝世，終年六十歲。
喺呢度你可以暢所欲言。
大多數香港人都去過大陸。
從前，有一個好靚嘅公主。
呢個爛gag嚟㗎喎，噉都有得笑？
家長自己做好自己其實係對小朋友最好嘅身教。
佢係個開心果嚟，冇咗佢我哋就會好悶。
呢架車係喺一九九五年出廠嘅。
佢係大忙人嚟㗎嘛，梗係唔得閒聽你電話啦。
有G6PD嘅人唔食得蠶豆。
我啱啱右邊眼眉跳，一定係凶兆喇。
人哋千金小姐嚟㗎，點會肯做呢啲粗重嘢呀？
你身體咁差，點可以兼顧兩份工啊？
但係死腔呢，唔會好嘈嘅咩？
隨心添啲香油錢就得喇。
你畀咗啲乜嘢迷藥佢食，搞到佢咁冧你？
佢做起嘢上嚟絕對唔會分心。
我仲未食飯啊，而家好肚餓。
你做乜咁驚唧，你心虛呀？
小惠係個心思細密嘅會計師，十年以來佢一個人睇晒成個集團嘅數都冇出過問題。
佢份人好功利，為咗上位咩都做得出。
第一部系統嘅幾何著作係《幾何原本》。
我想同大家講一個關於恐龍嘅故事。
按常理，佢唔會傷害自己嘅仔女嘅。
呢個建築物有令人印象深刻嘅複雜設計，可見建築師嘅非凡技術。
佢坐喺爸爸同哥哥中間。
上咗高速之後好順，半個鐘就去到。
啤啤女唔係我㗎，我幫我朋友手湊咋。
我就嚟要考口試喇，要操下啲英文先至得。
佢為佢隻新碟創作咗幾首歌。
聽咗咁耐，我覺得呢單生意係流嘢嚟嘅。
佢唔識唱歌又自告奮勇噉上台唱歌，真係令人啼笑皆非嘞。
通常啲人結婚會派唐餅卡俾親戚，派西餅卡俾朋友。
我保你大喇！你唔好又喺度無病呻吟啦。
公司要降低生產成本。
愛護自然，防止山火。
瞓得唔夠，隻眼好澀。
我都成三十歲嘞，點可以攤大手板問屋企攞錢呀？
我鍾意坐喺岸邊睇日落。
立陶宛、愛沙尼亞、拉脱維亞被統稱為波羅的海三國。
阿雄畢業之後就終日無所事事。
面對強權全面進逼，我哋應該點樣自處？
阿進嘅棋藝邊可以同佢匹敵吖？
呢間大學創立一百年嚟造就咗唔少人才。
我哋初初搬入嚟嗰陣，呢度都冇地鐵嘅。
你讀完博士要你做文員，真係委屈咗你喇。
唔施肥，啲花就冇咁靚喇。
呢種餅食兩塊就耨喉喇。
份功課做咗咁多日，總算做完喇！
泯滅良知，專行古惑，做親都係陰騭嘢，用埋啲揦鮓招數。計我話，一隻二隻全部都係狗！
大家齊集喺碼頭，準備出發遊行。
你真係唔好同佢一齊，佢出名花心。
我老細張枱上面有個信封。
Touch wood！冇事冇事！
細胞會自己進行分裂，形成更多細胞。
可唔可以攞把菜刀俾我切嘢？
趕咗咁多路，今晚喺呢間酒店歇息啦。
墨西哥有好多人掘地道去美國謀生。
批鬥地主！打倒反革命分子！
我久唔久就會去跑步。
因為天氣關係，馬拉松被迫腰斬。
元朗搭車去筲箕灣要一個鐘有多。
我前幾日郵購咗啲雜誌。
見工前刷令對鞋，畀人印象會好啲。
我有好幾次都喺大學撞到佢。
一放暑假佢就掛住玩，將啲暑期作業置諸不理。
呢份文件寫低晒我哋公司嘅日常運作。
你哋班衰人最好快啲躝屍趷路，咪阻住我哋做生意。
今晚得唔得閒開枱啊？
論樣貌，佢邊及我啊！
佢嘅獨仔意外死咗，令佢冇晒指望。
你知唔知周小姐嘅手提幾號啊？
以前喺電影界撈蛇仔，唔單止要跟車接送演員，仲要派埋通告。
套戲有幾好睇？一半半啦。
市民自發籌集抗疫物資，向區內有需要嘅住户派發。
工廠釋出大量污染物。
華生，你又突破盲點喇，案情又有新進展。
我唔記得咗落車，而家都唔知點樣返返去。
其他國家都有反對京都協議書，好似美國咁。
好心你有頭有尾啲，搞掂份功課啦！
我一分鐘前send咗個快勞畀你，你睇下收唔收到？
唔知點解，一間學校最惡嘅唔係老師，唔係校長，而係校務處職員。
生物燃料成為較為熱門嘅研究項目。
世界上最大嘅國家係俄羅斯。
阿樺性格比較男仔頭，所以好多男仔都鍾意同佢做朋友。
噉都打得贏師傅，好身手！
對於今次表演我冇咩揸拿喎。
馬路到有好多車往來。
除非你道歉，否則我唔會原諒你。
隔籬部門個阿頭點紅點綠，有幾個下屬頂唔順走人。
我哋公司嘅target主要係年輕人。
我哋正尋找旅遊業以外嘅商機。
操past paper
回望過去，我感覺自己一事無成。
我認為呢個講法唔合理。
計返通脹，每部磁碟機嘅價錢相當於今日一部PS4。
你副眼鏡一邊高一邊低，唔係幾對稱喎。
呢個女仔，我包你鍾意。
佢好好人，inbox問佢功課一定會覆。
佢個個禮拜日都去睇樓。
我傳真份手稿俾你睇吓先啦。
交朋結友最緊要真誠。
喺尖沙咀，隨處都可以見到遊客。
好夜喇，我都係時候走喇。
人着短褲你着短褲，點解你着到個佬咁？
佢沉醉喺美妙嘅琴聲當中。
部機啲file俾人剷晒呀！
呢款軟件咁新，同你個作業系統應該兼容唔到。
工廠倒閉，有好多工人失業。
經濟不景，失業率高企，社會充滿怨氣。
來而不往非禮也。既然你咁執著同我鬥，咁我就奉陪到底。
我嗰班全部女仔都好高。
阿諾有讀寫障礙，寫字嗰陣成日將隻字倒轉咗嚟寫。
我對嗰檔炭燒雞蛋仔念念不忘，好想揾機會去食多次。
呢度啲嘢食真係麻麻地。
我對於煮日本菜好生手。
你自己做得唔好，唔好賴人！
佢出乎意料地冇俾上屆冠軍打敗，仲以大比數贏咗添。
有行版有水版，水就平三嚿。
遺失身份證，應該盡快報失。
呢個設計好行囉，改改佢得唔得。
環保袋係膠袋嘅代替品。
阿妹俾阿媽迫佢去學芭蕾舞。
朋友話錯你兩句，你就發火駁返佢十句，使唔使咁小家啊？
你個衰鬼，做乜好日唔嚟揾下我？呢排去咗邊度發財呀？
呢個肥仔短度闊封，好似個冬瓜噉。
佢出咗名唔熟唔食，就嚟斷晒六親㗎喇。
佢想個仔大個做醫生。
無論遠近，我都一定會去。
佢搞到個計劃亂晒，而家要我執手尾，真係麻煩。
個老師超無聊，就嚟悶死。
（飛行棋規則之一）三個六，返大陸
對於同其他院校合作出版特刊一事，我哋需要時間考慮。
呢個單位喺1970年嘅成交價係十萬蚊。
電話暫時冇人接聽，請遲啲再打過嚟啦！
佢將呢個房間劃做自己嘅書房。
今年合唱團團員總共有五十位。
台灣南部發生黎克特制5.7級地震。
你咩身份咪戴咩頭面囉。
佢捉住咗我嘅 痛腳，勒索我100萬。
今天係我第一天上班，多多指教
佢交嘅税相當我一年賺嘅人工。
清朝嗰時好多人食鴉片上癮。
我睇到呢單新聞都覺得有啲心噏。
一場火災令我喪失家人。
佢次次著到成個老解咁去打wargame。
佢撻咗自己個職級出來，成間office即刻靜晒。
就算嗌破喉嚨，都唔會有人嚟救你。
你張枱啲嘢散修修噉，幾時執呀？
經濟低迷，新發展區嘅計劃寸步難行。
佢太緊張咬字，口沫橫飛都冇察覺。
我而家同一時間同幾位朋友Whatsapp緊，未必即刻覆到你。
你唔明可以睇下注釋。
嗰度有班怪叔叔睺緊個啱啱放咗學嘅正太，我哋係咪應該報警？
你唔好太高估佢，佢只係一個庸才。
沖完熱水涼之後，成間沖涼房都充滿霧氣。
我感覺到人間嘅温暖。
架跑車喺跑道上奔馳。
我想了解有關全民派錢嘅申請。
你響廁所咁耐都唔出嚟，響度屙鎖鏈呀？
恭喜發財，利是逗來！
佢為自己所做嘅壞事辯護。
今日天氣真係好㷫，搞到我成身都係汗。
呢個雪櫃分為上下兩格。
我寧願死都唔做俘虜。
我有一個温暖嘅家庭。
佢撞咗車之後失去晒啲記憶。
佢咁做只係為咗佢嘅利益。
我今日見咗個久違嘅朋友。
佢喺夜總會出面俾班黑幫群毆。
我打包單保證我聽朝做完份計劃書。
今日股市由谷底反彈。
你唔開聲我就當件事無數㗎喇，以後都唔好再提。
畀一磅雞翼我吖唔該。
大人講嘢，細路仔唔准插嘴。
大家成績好接近，最低同最高都係差幾分啫。
細路仔鐘意睇卡通片。
有影評話《時光逆愛90年》係《奇幻逆緣》啲friend。
香港、台灣、韓國同新加坡被稱為亞洲四小龍。
阿明好波！佢個宣傳計劃好成功，件貨賣到斷市。
你要點先肯原諒我吖？
我而家去接我個仔放學。
美美一出世就有視障。
喺煲湯度落啲鹽，攪勻就飲得。
呢次係我第一次踏足歐洲。
點解你哋啲衫成日都黑沉沉㗎？
我旁聽唔到會議嘅閉門環節。
佢而家情緒咁激動，咩都唔會聽得入耳㗎喇。
傳承同創新係企業賴以成功嘅兩大基石。
條友真係唔夠雷，竟然出賣兄弟！
佢個樣咁可愛，邊嬲得落？
人死咗之後就咩都冇㗎喇。
十九世紀好多人俾人賣豬仔去掘礦。
佢之前畀醫生話抑鬱，要食藥同睇心理學家。
間工廠堆放咗好多易燃物品喺度。
如果情況真係咁差，我死畀你睇。
王教授退休之後，間唔中都會去下其他大學講學。
佢係個恪守諾言嘅人，話做就做。
能夠服侍到你呢挺酒鬼，真係三生有幸。
條柱支撐起成個屋頂。
箇中原因，前文都有提及。
呢個城市嘅文化程度好高。
信譽對生意人嚟講好重要。
我今日宅響屋企唔出嚟同你玩喇。
佢生前做過好多壞事。
救援人員肩負救急扶危嘅使命。
我地唔請嗲嗲吊嘅人。
日本有好多寺廟都好靚。
架車剷上石壆反咗肚。
快啲換咗啲衫佢啦，唔係凍親呀。
隻蟻躝咗上你隻手度。
你住咁遠，每日來回車錢都唔少喎。
杯水好熱㗎，小心辣親呀。
整首詞加埋先得四句問句。
唔該幫我拎張八達通去增值吖。
主任就呢個工程詢問其他人嘅意見。
今晚食飯去邊呀？你發板吖！
阿怡兼職返緊西餐廳侍應，啲貼士都係歸佢嘅。
吓？又填？你refer返我份CV啦。
其實毒撚一個更開心，使撚你講。（改編歌詞）
佢最先係做兼職model。
你粗身大勢就唔好走嚟走去喇，有咩咪叫工人做囖。
半夜啲人瞓晒嗰陣，就係我哋逃走嘅最佳時機。
我懷疑佢哋收咗錢先咁鬆手。
小心月台與車廂之間嘅空隙。
山地上面有好多原住民。
你今日打扮得咁正，去邊啊？
香港有好多有識之士都反對政府興建第三條機場跑道。
呢排婆婆隻眼退化得好犀利，視力得返3成咋。
幫我開道門通下風吖。
啲蛋撻咁好食，男女老少都鍾意啦。
佢累公司冇咗幾百萬生意，你竟然放生佢？
呢項工程由動工到完工，前後用咗五年時間。
中秋節食月餅一向都係傳統活動嚟㗎！
去街市買菜又好，肉又好，你買一斤，菜販、肉販畀足一斤你嘅，噉就叫足秤。
由今日開始，陳生執掌成個物流部。
蒸水蛋蒸到水汪汪噉點食呀！
員工點擊惡意網站連結或設定太易破解嘅密碼，都係黑客能夠竊取公司數據嘅原因。
咁橋嘅，咁都撞到你。
佢啱啱喺梳化度瞌咗陣。
我部電話啲電用得好快，出親街一定要帶尿袋。
啲女着晒摟屌裙喺度排隊。
佢可以喺比賽中盤球，如入無人之境。
我唔知點同我另一半行落去。
傷者被送到就近嘅醫院。
我鬼有同佢拍拖！咪噏得就噏喎。
汀九橋係世界首條三塔式嘅斜拉橋。
大佬我呢排手頭有啲緊，可唔可以幫幫手度水呀？
佢走頭無路，要去撈偏門。
少吃多滋味，多吃壞肚皮。
又係呢條仆街喺度整蠱做怪。
佢小鳥依人噉倚靠喺男朋友身上。
一次失敗啫，唔駛灰心嘅。
睇唔睇到多蓮娜飛晒釘咁？實係今日冇帶bra啦。
你三十歲人失業仲要淨係響屋企打機，食枉米囉你。
通常鍾意睇日本動漫嘅都鍾意買figure。
我呢排睇野開始有啲麻查。
今次真係賣屎忽都唔掂啦。
佢無緣無故就消失咗。
今次嘅調職係人事安排。
大埔工業邨係香港第一座工業邨。
你一日返三份工，當自己係超人咩！
咁大件貨都可以寄失，真係冇嘢好講。
冥王星降格為矮行星。
一百下掌上壓啫，話咁易啦。
你講嘢太掘喇，你下次同客講嘢要圓滑啲。
今晚呢個宴會有好多本地嘅達官貴人參加。
張心電圖有嘢喎，使唔使做多次？
既然你都唔愛我，咁我地不如就分手啦！以後各行各路，唔好再見喇！
赤壁之戰後，曹操敗走華容道。
擺好自己啲手手腳腳，唔好郁嚟郁去。
語素唔等於詞，因為唔係所有語素都可以獨立咁運用，譬如我哋唔可以話「一個素」、「普通嘅素」。
啲人話中醫冇副作用，係咪真㗎？
公司賺錢靠做好個餡，唔係靠宣傳。
阿妹熱情如火，見佢咁好反應，於是即時叫佢攞手袋上房開波。
佢正一仆街嚟㗎！大家認住佢呀，見到一定要打鑊金呀！
人哋而家係商界鉅子又點會認得我哋呢啲小人物吖？
牧師最主要嘅工作係傳道。
你真係一言驚醒夢中人啊！點解我唔直接叫阿明約佢呢？佢兩個識加嘛！
請問你想啲牛肉全生、半生熟定全熟？
如果你真係畀大家一人一票揀心儀代議士嘅，就唔使叫人含淚投票啦。
今次用外匯救市只係一支強心針，長遠係要整頓成個體系。
隨住科技進步，會計可能會成為夕陽行業。
俾咁多驚喜我，開心死人咩？
首先，你一定要諗清楚自己第時想做乜。
一般嚟講，理賠過程大概需要四至八個星期先會完成。
佢中學都未讀完，就要打工幫屋企還債。
佢唔覺意倒插咗枝筆，揩到筆尖啲墨。
英勇嘅探長生擒罪犯。
政府同意出售武器俾盟友。
我工人姐姐間唔中就會匯錢返屋企起屋。
我細佬有咗精神分裂廿年，要一個月打一次針。
佢冇錢乜滯㗎，我哋請佢食啦。
O camp完咗大家都會寫龜背。
天氣咁熱，最好就係食番碗楊枝甘露。
個病人腹部有個大動脈瘤，要揾血管外科嚟睇需唔需要做手術。
可唔可以請工友幫手啊？
好多豬扒都以為自己好靚女。
佢樣樣嘢都要親力親為，幾繁瑣嘅嘢都要做。
佢仔細老婆嫩，你炒咗佢嘅話，佢就冇錢養家㗎喇。
而家買嘢真係撞手神？
由於剩返好少時間，我嘅發言到此為止。
我都成90歲你都話我後生，真係識得氹人歡喜。
下半年公司嘅利潤比上半年上升百分之三。
佢竟然當眾除衫跳舞，認真恥力無限。
抌嚿垃圾落垃圾桶度。
人類總係重犯同樣嘅錯誤。
如果美國嘅通脹持續，聯儲局就無得唔提前加息。
支票上面，銀碼除咗寫阿拉伯數字之外，仲要用中文大寫數字或者英文寫一次。
我哋宜家採取唔到任何措施，唯有靜觀其變。
廟宇正脊上嘅裝飾相當巧奪天工，藴含好高嘅藝術價值。
國務院港澳事務辦公室
餐飲行業越來越難請人。
呢隻塗改液要等咁耐先乾，唔怪得而家冇人用啦。
忙碌嘅工作令我好大壓力。
我老細好鍾意點人做嘢，自己就玩接龍。
大難臨頭，佢都仲冇厘正經，真係唔識死。
你噉對人又未免太過份。
我好理解你而家嘅處境。
你人靚聲甜，一定好多人追啦！
唔揾你哋兩個一齊影相，都唔知你哋原來咁老友。
作為一個專業嘅汽車維修員，有個士巴拿傍身，係好合理。
好多歌星都踩過界做埋電影。
咁猴擒做乜？早到又冇獎嘅。
你唔食早餐，邊有力氣做嘢？
呢位候選人所得票數只不過係六百幾票，都可以成功當選。
公司決定改革。從今日起，所有消息都會經內聯網發佈。
其中一個評判係佢呀媽，贏都贏得唔光彩。
敵人嘅敵人就一定係自己嘅朋友嚟嘅？
佢比佢老公友善得多。
我陪我班friend玩通頂。
一陣數學科考試，借部cal機嚟吖。
個後衞將個波傳俾個前鋒。
俾老細省完一輪，呀強就賣魚佬洗身喇。
呢次事件懷疑係有組織犯案。
佢用咗三年時間寫呢本書。
董事會建議本期內唔派發中期息。
呢個post少咗啲嘢喎。
咁熱，咪喺室外曝曬，以免中暑。
我揾工揾足半年，都未揾到。
細路仔要聽爸爸媽媽話，唔准咁佻皮㗎。
佢哋間公司希望透過開源節流，盡快達致收支平衡。
佢係呢度老細嘅親戚，平時咩都唔做，但係一有錢過手就過水濕腳。
佢請咗事假去參加喪禮。
我兩晚冇瞓一口氣睇晒呢套小説。
好心你就上進少少，唔好搞到我哋富不過三代啦！
我自己都唔知揈咗條鎖匙去邊。
今日lunch好豐富。
阿松每月出糧all in美股。
從山頂遠眺維港景色，係特別浪漫嘅。
除咗讀書，學一門技能裝備自己都好重要。
佢指定要芬達唔要可樂喎。
呢層樓西斜，下晝會好熱。
套戲入面個女主角演得好入肉。
我日日都要幫佢地買飯，好似工具人咁。
佢同人合作做生意，點知遇人不淑，俾人呃晒啲錢。
呢間學校俾人標籤做「爛仔學校」。
你個人又靚女又大方得體，真係好到冇得頂。
你點解要喺涼鞋入面着襪呢？
香薰治療可以緩和緊張嘅情緒。
佢有一對好可愛嘅小酒渦。
越多人做呢件事，啲錢就會越俾人分薄。
呢個網站成日喺第二度撻啲文返嚟登，完全唔尊重原作者，一於port爆佢唧！
佢好似唔開心喎，使唔使安慰下佢？
八達通嘅標誌係一條莫比烏斯帶。
可唔可以幫我叫個姑娘嚟呀？
佢同丈夫離咗婚，而家自己一個人住。
嗰個足球教練成日鬧人。
而家好多師傅淨係識簡譜，連工尺譜都唔識睇。
隻股票今朝升到叭叭聲，早知尋日入定貨啦，真係揼春。
你努力讀書，日後一定有機會去外國嘅。
噒乾淨隻雞翼先好食下一隻。
佢喺好奇心驅使下，嘗試吸毒。
校規規定校服條裙要及膝。
呢場演唱會你都咪話唔精彩。
「我呢期五行欠水。」「你不嬲都欠㗎啦。」
呢份社評好隱晦咁批評政府最新嘅政策。
做老師唔可以有私心，對學生要一視同仁。
鳳凰山氣象萬千，吸引唔少遠足人士。
公園部飲水機好污糟㗎。
佢隻CD好受歡迎，一出就斷市。
你睇佢個鬼祟樣，實係偷咗嘢。
所有人已經喺大堂集合。
佢好麻煩，叫我做呢樣嗰樣。
好多交通意外都係倒車嗰陣發生。
先手嘅隊伍多數都可以攞到優勢
你部電話拍唔拍到片?
市場憂慮布蘭特期油價格同樣暴瀉。
以前嘅人唱山歌傳情。
每日都有數以千計嘅人經過呢條街。
佢哋上咗岸，仲揾到個好歸宿添。
麻煩先生食完之後自行將托盤攞返去回收處。
啲蝦灼熟咗，可以食㗎喇。
發言人推翻先前嘅講法，承認與事實不符。
我哋嘅組織本住行善積福嘅理念去幫助人。
豆沙鍋餅係中國特色點心嘅一種。
手板係肉，手背又係肉
有冇搞錯？呢球擺明恰西啦！球證噉都當入，真係黑哨！
嘩！你手掌條事業線又深又直，將來你一定會事業有成呀！
呢件事我要請示上司之後先答覆你。
織頸巾呢啲嘢係會工多藝熟㗎。
我今日誓要喺部機度chok到隻公仔出嚟。
佢琴晚十二點左右返屋企。
今日真係運滯，一返工就搓人，重要搓輸。
我呢啲城市人飯就食得多，稻米真係未見過。
有無人有十蚊嘅鈔票？
講得咁清楚佢都唔明，真係嘥氣！
呢間拉麪店日日都排長龍。
佢喺意外中撞到後腦，所以昏迷不醒。
我哋要互相扶持，先可以渡過呢次難關。
佢哋錄緊歌，冇咁快錄完。
唔好同佢食晏，佢份人好孤寒，淨係一味靠黐。
你唔係以為佢真係有咗呀嘛？流料嚟㗎咋。
佢而家忙到不可開交，你就唔好煩住佢喇。
啲魚蛋咁嘅賣相真係令人唔開胃。
我摸過佢隻手，凍冰冰嘅。
講實個限期，唔好改嚟改去。
沙梨篤主要係瘦肉，得少少脂肪。
個天黑晒，可能會落雨喎。
嗰度大概有五十人喺度。
我哋精選咗幾款，任君選擇。
挑！你聽佢亂咁車啦，根本十句都唔知有冇一句真。
而家啲馬已經埋閘，準備開跑喇。
架車呢個價錢抵買啦。
愛因斯坦真係叻到曉飛，唔係一般人。
小一生補習，係咪已經好common？
元朝施行暴政，最終俾人民推翻。
大波同樣靚你揀邊樣？
記得跑完步要做返靜態拉伸，放鬆肌肉。
我喺湖裏面見到我嘅倒影呀！
今年我嘅人工激增咗一倍啊！
佢自己有自己嘅想法，你唔使擔心佢喇。
地下個缽仔糕邊個㗎？
祇要有心做表演，乜嘢地方都可以係你嘅劇場。
賺咗嘅錢應該由股東均分。
我趕唔切嚟食飯，不過下場預埋我。
佢好開心，因為佢太太一索得男。
你知唔知呢度係邊度呀？
中文老師經常都要學生背書。
紐約期金收市報每盎士1970.3美元，跌2.1個百分點。
架車而家去到高速公路，你可以加速喇。
頭先佢用粗口鬧我，我咪扯咗佢一巴囉。
呢個故事包含咗一個深遠嘅道理。
佢英文個底打得好好。
今日好多雲，但係都好熱。
阿明自從參政之後，忙到同屋企人見面嘅時間都冇。
我哋學會嚟緊有活動啊，幫手promo下吖。
嗱，撞親嘞。係咪曳呢？咁貪玩！
塊玻璃好令，望落去好乾淨。
呢個學生又聰穎又勤力，所以老師好鍾意佢。
公元前221年，秦始皇滅六國。
佢太太將屋企打理得井井有條，一啲都唔使佢擔心。
公園啲花顏色好鮮豔，靚到我好想摘一朵帶走。
維記豬膶公仔麪係深水埗名菜。
你噉樣自暴自棄係解決唔到問題㗎！
個個都拍拖，唔通個個都想拍拖咩。
呢棟大廈有六十個住客。
早餐淨係食一片多士係唔夠㗎。
你呢種講法有邏輯謬誤，並唔成立。
佢迎面而過，理都唔理我。
你噉做我好冇面㗎。叫我點對住班細唧？
你帶我去海洋公園玩啦！
行山行到一半就覺得有啲唔夠氣。
冇見咁耐，你仲係風采依然喎！
呢條街上面好多賣飾品嘅小店。
你做啲嘢真係令人不齒。
佢成三十幾度都要響條街度著住套馬騮衣。
唔該，將呢堆file壓縮咗先好email俾我啦。
佢個頭痛到皺晒眉頭。
今日咁準時，轉死性呀？
見到佢哋一意孤行嘅時候，我真係會有一種無力感。
多得當年老師啓發我，我今日先可以攞呢個獎。
佢唔嚟就唔嚟啦，話之佢。
人哋傾緊重要嘢，咪走嚟搭訕啦！
你呢個百厭星再嘈呢，我就拎你去塞竇窿！
每個客都唔同，招呼嗰陣唔可以一本通書睇到老。
佢呢番説話語重心長，發人深省。
依家無乜人睇報紙，啲報攤唔會再請人派報紙喇。
佢上次去穿耳穿咗七個耳窿。
唔理三七廿一，我都要準時去到機場架嘞。
佢化妝之後成個樣唔同晒。
用龜嚟形容差佬簡直係侮辱咗啲龜。
點解有粒綠豆喺地下嘅？
銀河裏面有無數嘅星星。
我同佢之間嘅關係唔係用三言兩語可以解釋到。
呢隻牌子自從俾人踢爆用假料之後，佢啲產品就變晒做賣剩蔗。
今日老師喺堂上播放咗一套外國嘅卡通片俾我哋睇。
你可唔可以帶我哋周圍參觀下啊？
樓價已回落到合理水平。
天上面密雲滿布，睇嚟就快落雨。
呢下傳中落點啱啱好，前鋒控定一射就入左 !
初初諗住買新機，諗落都係等平啲先。
每個家庭都有自己嘅問題，外人好難明白。
佢哋兩個唔係親戚，但係有啲神似。
不論係支持定係反對嘅朋友，都歡迎打上嚟我哋嘅phone-in節目講兩句。
點會嫌你多事呢？多謝你就真！
好多人都懷疑佢背後有金主先至會咁囂張。
你知唔知呢個人嘅犯罪動機？
你個諗法都幾得意啊。
佢教咗我一啲基本舞步。
創業得衝勁冇計劃會失敗。
佢哋兩個水火不容，成日嗌交。
今次係一間細公司嘅設計獲選。
嗰兩個人擒上啲高樓大廈頂拍片，真係睇見都牙煙。
我聽到有傳言話公司就執。
傻豬，塗改液唔可以當指甲油咁用㗎。
佢成日耷低頭唔講嘢，好怕醜。
間屋尋晚發生大火，燒到渣都冇得剩。
佢乜都未做，你就喺度歌功頌德喇。
自從上次出醜之後，佢嘅威嚴蕩然無存。
佢對你有偏見，所以經常喺雞蛋裏挑骨頭。
爭取加薪嘅工人已經罷咗工一個星期。
影相用腳架就可以減少相機震動。
我工作太忙，想去旅行抖下氣都冇時間。
嗰個燭光晚會取消咗好幾年喇。
我當時諗都唔諗就順口應承咗佢，而家諗返轉頭，真係有啲後悔。
啲劇情好大路，都估到結局會點。
人人都想捉到冷馬爆出，但係邊有咁易吖？
政府準備頒個好市民獎俾佢。
難得見到同好，不如過兩招吖！
佢幫佢隻手鬆綁，然後放佢走。
呢隻顏色唔係咁顯眼。
呢部影印機可以彩印㗎？
你睇下佢個波西到幾勁。
我屋企有兩個姐姐幫我湊仔。
呢個人性格古怪，行蹤飄忽。
兩兄弟唔肯相讓，仲大打出手㖭。
大家咁高興，唔識飲酒都一齊去玩下啦，唔好掃大家興吖嘛！
跟住書上面嘅步驟做就得喇。
蜂巢板嘅優點係輕得嚟唔會唔硬淨。
好多女仔都希望自己嘅另一半係暖男。
建築工人因為收唔到人工，所以示威。
希望你考慮一下我嘅意見。
我地都係去趁高興啫。
間房好光猛，我鍾意。
約女仔去西餐廳食飯就咪着到咁褸丘啦，畀返個好印象人哋吖嘛。
你噉樣自欺欺人，何必呢？
拍緊拖嘅男女梗係卿卿我我啦！
美國佬同中國嗌大交，而家局勢岌岌可危。
佢做咗三十年老煙槍，舊年終於戒煙。
應承咗就要做，冇得反悔㗎！
佢當咗我係路人，理都唔理我。
細路仔玩啤牌最鍾意玩潛烏龜，又易玩又緊張刺激。
呢個牌子嘅指甲油係適合大肚婆用㗎。
好多人死慳爛慳都係為咗層樓。
火紅嘅鐵漿凝固成為硬塊。
我對你咁好係出於友愛，唔係因為中意你。
政府咁冇能，真係令人悲嘆。
點解你企咁遠啊？我有臭狐咩？
佢入咗呢間公司之後，即刻勁快上位。
依間餐廳啲野貴夾唔飽，下次唔好再嚟喇。
如果你唔滿意公司嘅制度，就唯有請你另謀高就。
我不嬲都冇音樂細胞，任何樂器都係學極都唔識。
俾着係你，你會揀邊個做老婆？
哈！你又唔記得帶功課！
電腦唔再係可有可無嘅奢侈品。
咁多警衞守住銀行，好難落手打劫㗎喎。
東晉同南朝嘅時候，士族日漸沒落，寒門開始掌握政治實權。
咪掛住睇戲啦，佢哋就嚟開拖喇！
咩話？二百蚊一部手提電話？會唔會爆炸㗎？平嘢冇好嘢呀。
今次佢終於可以代表香港出戰喇！
今堂chem我哋會去lab度上。
今個農曆年自己浸盆水仙出到八菖花，夠晒好意頭。
我由前年開始儲錢，到而家都未買得起架車。
佢間公司因為冇咗一個競爭對手而得益。
畀父母虐待嘅童年陰影令佢好難去相信其他人。
天文台已發出酷熱天氣警告。
慢慢嚟，仲有好充裕嘅時間。
貧困同犯罪之間存在住惡性循環。
佢哋喺場館出面擺設咗幾個賣紀念品嘅攤檔。
平常人都唔會做啲咁嘅嘢。
動畫嘅人設唔一定跟足原作。
我屋企好屈質，得三百呎咋。
佢份人就係咁眼高手低，成日搶住做領導，但又無能力帶領班人做出好成績。
自己的事自己做，我今次唔會幫你㗎喇。
唔好再攪攪震喇！快啲開始做嘢啦！
啲鬼婆成日搽啲勁濃味嘅香水。
請代我問候吓你先生。
佢對眼睛又大又明亮。
有咩唔開心記得講出嚟啊，千祈唔好收埋喺心入面。
今次遊行將近有一百萬人。
愛上一個有婦之夫，係我嘅不幸。
用開電腦打字嘅人，用打字機會打得好慢。
件衫大啲就大啲，但係買咗佢算喇！
單憑佢嘅身材，我已經知道佢係消防員。
我有少少擔心佢講嘅嘢。
佢著咗條好搶眼嘅迷你裙。
未經許可，不得外借。
開罐頭要用特別工具㗎！
信你一成，雙目失明。
一次過見晒三個金字塔啊，好宏偉啊！
我上個月使錢使凸咗好多，所以今個月要慳啲。
呢幅圖係用電腦繪畫嘅。
聽聞佢而家同緊一個四十歲嘅女人拍拖喎，驅風咩！
貨真價實，絕無花假。
留意數據用量，輕鬆流動上網。
燃油價格經過十個月嘅高企之後終於開始回落。
佢嘅實驗室發生火警，一生嘅研究付之一炬。
聽人講每日飲檸檬水會皮膚靚啲。
北極熊為咗適應極地嘅嚴寒天氣，有層好厚嘅皮毛同脂肪。
聽講茶渣可以用嚟做天然肥料種花。
佢響酒吧拎咗張金卡出嚟，即刻就有女圍住佢。
我哋要表達我哋嘅意見。
我冇事，你唔駛擔心。
如果校長可以嚟呢一個開幕典禮，噉就最好不過喇。
係就係，唔係就唔係，唔好帶我遊花園。
屋企入面鋭利嘅工具，例如刀同針，要小心唔好畀小朋友掂到。
我爸爸媽媽成日少少嘢就開火㗎喇。
我最鍾意嘅顏色係桃紅色。
我成個鼻都係黑頭，睇落好似個士多啤梨。
份外賣包裝得好整齊企理。
嘩，你著到鬼火咁靚，去邊度wet呀？
我正諗住讓個位畀佢，但係佢已經一嘢坐咗落我張牀度。
A同B係市面上兩個主要嘅手機牌子，而後者耐用過前者。
你講得太抽象喇，我唔係咁聽得明。
佢煞費苦心諗咗好耐先諗到解決辦法。
中東嘅耶路撒冷係猶太教、基督教同伊斯蘭教嘅聖地。
呢隊組合無論啲人、啲歌定啲舞都好鬼騎呢。
政府應審時度勢，及時為民解困。
呢把聲係用程式合成出嚟嘅。
集中啲，唔好東張西望。
佢真係慘，咁後生就喺今次車禍度枉死。
細個嗰陣覺得爸爸好犀利㗎，乜都識做，可以飛天遁地咁款。
居然挑戰大總統，真係不知天高地厚。
我上晝上咗三個鐘導修。
你班黑社會唔好係度攪屎棍啊！
啲生物學家喺研究咗一輪之後決定將呢種新發現嘅生物納入「鱗翅目」。
我着一陣高踭鞋，對腳就會開始痛。
條線簪唔實喎，梗斷下斷下啦！
我哋坐船經過個島仔嗰陣，咁啱見到耶穌光。
呢間屋既寬敞，又實用。
海洋公園以前有鯨魚表演。
著返件外套啦，出面好凍㗎。
呢個確實係個好意見。
今日陽光普照，睇嚟我哋終於可以去沙灘。
下個月就考試，真係令人寢食不安。
唔該輕手少少搬個花樽，唔好扽爛。
死仔包，呢排有咩搞呀？
今晚咁人齊，不如打邊爐啦！又易準備，又可以圍埋傾偈。
首先，我哋邀請校長為畢業禮致辭。
佢畫畫嘅技巧比起佢師父，真係有過之而無不及。
電視度啲疆屍唔係好得人驚啫。
呢間百貨公司啲貨好齊，選擇繁多。
消防員喺火場救出多個傷者。
個遙控又唔見咗，點轉台呀！
識得睇地圖係研究地理科嘅ABC。
吊櫃一定要用爆炸螺絲，唔可以就咁用普通螺絲。
我覺得半截裙啱你多過連身裙囉。
你今次旅行買咗幾多戰利品返嚟？
一道冷鋒橫過香港，今晚氣温會下降至10度。
嗰個禽獸冇人性㗎，連自己幼女都搞！
佢幫人整個網頁只係收兩百蚊，真係做爛市！
佢好細膽，咩都驚一餐。
茶行老闆周不時都醒我兩招，教我點分靚茶葉。
呢個同學好勤力，晚晚挑燈夜讀。
以前嘅人結婚要聽從父母嘅安排。
細路仔最鍾意問長問短。
佢好早返工，每朝都係佢第一個簽到。
同架車打蠟啦，睇落新淨啲㗎。
我以為你講下咋噃，你嚟真㗎？
我尋日拎咗屋企啲水喉水去做化驗。
我喺車站同朋友分手，然後返屋企。
套戲悶到我就嚟瞓著喇。
你要喺呢個星期之內補返啲文件俾我哋。
「咦，你今日唔使返工咩？」「你唔好嚇我喎，今日唔係星期六咩？」
賈家嘅財力大不如前，已經外強中乾喇。
我係認真㗎，嫁俾我啦！
我頭先食到好飽，個肚脹卜卜。
希望人類同動物可以共存啦。
市井流言話呢個大富豪謀殺咗佢太太喎。
甲：「唔該晒你呀！」乙：「乜説話吖，舉手之勞啫。」
佢一到考試前一個月就會發晒茅係咁温書。
我好想同佢喺埋一齊。
由於慈善基金停運，病人冇辦法獲得醫療費用資助。
吊威吔唔係就噉拉起個人咁簡單，演員要識得喺空中平衡。
我哋係賓主嘅關係，行為檢點啲好。
香港同大陸廣東嘅人都鍾意食廣東菜。
你自己都成日遲到，有咩資格話我？
佢買股票贏咗啲錢之後，食過返尋味，點知跟住就輸晒啲錢喇。
醫生因為失職而被停牌一年。
我俾雨淋到通身濕晒。
呢個背囊側邊有網袋，可以放水樽。
下個月去旅行，book咗機票酒店未？
警方呢次行動一共拉咗兩男一女。
郊外嘅空氣特別清新。
點解唔做激光矯視？做咗咪唔駛戴眼鏡囉。
佢一九九零年移咗民去美國，此後就冇再返過嚟嘞。
佢只係一個掛名組員，根本冇做過嘢。
落雨嘞，快啲返入裏面啦。
用稀釋咗嘅漂白水洗地可以殺菌除臭。
有咩講就單刀直入啦。
我哋睇一睇呢單體育新聞先。
我返屋企先，然後再打俾你。
每個人嘅投資取向都唔同。
張枱係我㗎！你隻手唔好過界！
我哋冇逼佢請食飯㗎，佢一廂情願請咋。
班細路響度We哇鬼叫，我就嚟聾喇。
佢日日企喺門邊等佢情人返嚟，等到望穿秋水。
政府嘅權力應該由人民賦予。
尋晚同條女搞咗兩個回合，今日成身冇晒氣力。
我身為指揮，今次事故我難辭其咎。
第一次見面，個女仔就蹺住我隻手行。
呢間舖專賣假貨，唔好幫襯啊！
喃嘸師傅喺樂聲伴奏下誦經。
基建工程大幅超支已經係「家常便飯」。
唉！都唔知做乜鬼揞眼以為個期限係下個月。
呢單新聞好流喎，你喺邊度睇到㗎？
劉生見到佢啲仔女咁上進，都算老懷安慰。
你聞下呢隻香水香唔香？
十三歲嘅佢拎咗老豆部車去揸大膽車。
呢件古董要由專家去甄別真偽。
用禮券買嘢真係好抵呀！
我琢磨緊佢尋日同我講嗰番説話有乜嘢意思。
我要趷高先拎到嗰本書。
如果發生大型示威，政府會點樣應對呢？
佢喺戲院入面大大聲講電話，旁若無人。
喂！今日有新仔嚟喎。
醫學証明餵母乳對啤啤係最好嘅。
頭先食咗些少嘢先嚟上堂。
政府計劃押後總統大選。
你為咗少少錢就同父母鬧翻，真係因小失大啊。
我哋休息十分鐘再繼續。
而家大喇，有毛有翼，曉飛啦！唔使理屋企啦？
你升職呀？噉就要啤啤佢喇！
每逢公開試，文武廟張拜枱都擺滿零食同生果之類嘅祭品。
佢為咗錢，喺專欄上顛倒是非黑白，正一文妓！
問你食唔食午餐，食就食唔食就唔食啦，刁橋扭擰做咩啫！
三蘇係香港著名嘅三及第作家。
呢一帶到咗夜晚就渺無人煙，好似死城噉。
好多人覺得紫色代表浪漫。
你話佢係咪拍緊拖吖嗱？都似喇。
你知唔知舊一輩嘅人習慣叫聖誕節做老番冬呀？
佢做五十下掌上壓都唔攰。
啲代表極其量得二百人。
佢唔知我哋係邊個學院。
李教授成日讚王教授有學識，呢個咪就係識英雄重英雄囉。
快啲諗辦法拆掂佢喇！
佢哋承諾唔成功唔收費。
我尋日手淫俾細妹見到。
我諗住去天后廟求番支簽。
爺爺日日都會練寫大字。
阿松同佢班豬朋狗友成日偷嘢食，今次要重罰阿松嚟殺雞儆猴至得！
食完飯之後我哋去咗唱K。
有冇搞錯，點解今日會早咗閂㗎。
婦孺喺傳統中國社會係低地位嘅。
當局決定延長疫苗嘅有效期。
唔好覺得提問嘅人係揾嘢嚟嘈。
教宗過世，舉世哀悼。
唔好俾啲細路掂到啲藥係常識。
佢啲新手機開箱嘅片好多人睇。
你咁做就只有死路一條。
乜你咁大個人都咁幼稚㗎。
喺電梯入邊吸煙最高罰款5000蚊。
呢隻法國香水好貴架！
首席經濟及財務策略師
今日下晝可以一齊喺cafe漂書同交流。
呢本小冊子係用環保紙印製㗎，所以成本會高少少。
個浴室係用企缸定係浴缸㗎？
如果你毀約，就要賠錢嘞。
佢成日講啲唔make sense嘅嘢。
麻煩你揾校工搬啲櫈入禮堂吖。
你只不過答非所問，迴避我嘅問題。
佢死死地氣返番屋企。
佢引領我哋走出困境。
呢隻杯賣二十八蚊零八毫。
佢嘅作品展示咗佢大師級嘅風範。
飛行服務隊喺海上拯救咗兩名船員。
呢本書太難明，都係去睇下導讀先。
螢幕顯示你嘅電腦中咗病毒喎。
學會評選最佳電影，張導演嘅電影榜上有名。
人地啱啱先流產完，你走嚟問佢落仔好唔好？攞景定贈慶呀你而家？
引水人負責喺水域內引導船隻進出。
阿松佢又喺度搞鬼。佢真係打得少！
佢點都估唔到佢嘅腹心會出賣佢。
瑪莉今日食錯嘢，搞到成日都屙fe fe。
捱咗咁多年，佢終於升到做公司頭頭。
你係要顛倒黑白噉我冇野好講。
佢對呢個提議半信半疑，但係我就非常之有信心。
佢將個電話貼近隻耳仔。
如有任何查詢，請打呢個電話。
佢份人幾好人事㗎，有咩唔明就去問佢啦。
人怕出名豬怕肥，紅咗就開始多是非。
嗰位專欄作家不時都會摘引名言，但係我又唔見得同佢文章內容有關係。
政府會切實執行呢一條新規例。
我有啲作病，都係請假喺屋企抖下。
呢張設計圖淨係畫咗個輪廓出嚟，重未搞掂。
為病人施救，係我哋做醫生嘅天職。
阿婆大清早就落咗公園晨運。
目前為止都冇咩問題。
嫁咗個有錢人就係度擺架子，你之前都係做Sales㗎咋！
盂蘭節就嚟到喇，夜晚唔好成日出街。
我哋由山頭行到落山腳。
佢左右開弓，連入兩粒。
個細路唔小心踩到阿強，阿強就打斷佢隻腳，好毒辣囉。
佢好夠膽，竟然敢同老細鬧交。
你唔好對佢講嘅嘢咁上心啦，只不過講笑啫嘛。
我連間公司叫咩名都未搞清楚，就盲中中走咗去in。
佢喺衫袋度拎咗對手套出嚟。
佢成日要返大陸公幹，響兩邊趯嚟趯去。
我頭先食咗嘢㗎喇喎。
神道教係日本嘅多神教。
我家姐係鋼琴老師嚟㗎。
你唔好講咗當做咗喎。
我地喺紀念日為烈士下半旗致敬。
呢部機冷氣同抽濕功能兼備，抽濕效果都唔錯㗎。
間舖係我老豆咁多年嚟嘅心血結晶嚟，我唔可以辜負佢嘅期望㗎。
呢個房間佈置得好精美。
今次活動動用咗大量人力物力。
你唔駛扮晒好人，貓哭老鼠假慈悲喇！
個暑期工日日都遲兩三個字先返工，佢當自己係老細呀？
你快啲交返張收據啦，如果唔係會計部同事好難埋數㗎。
個細路女冇雪糕食，所以面燶燶。
阿松帶咗個浮力勁嘅水泡，話噉就唔驚浸親喎。
甲：「咁你哋即係食咩呢？」乙：「我就叉飯，佢就咖喱牛腩。」
議會入面嘅機會主義政客唔會錯失每一次攻擊政敵嘅機會。
本人辭任總編輯，即日生效。
59歲嘅佢身形依然好fit，手瓜起𦟌。
颱風肆虐，有過萬人受災。
語言學並唔會直接令你學到其他語言。
今次流咗會，下個星期復會。
我聽到佢噉講嘅時候，真係打咗個突。
佢親身上陣，堅持唔用老替。
佢今次選舉當選，完全靠運氣。
佢住響近郊，搭車返工唔使好耐。
江湖中人最忌三樣嘢，洗馬檻、着紅鞋、勾義嫂。
呢首詩入面用咗好多唔同嘅意象去描寫「擁抱」嘅感覺。
呢個醫生專醫跌打瘀傷。
2嘅立方，就係2乘2乘2，即係8。
佢把聲沙沙哋、沉沉哋，好有磁性。
忽然落起大雨，比賽被迫中斷。
黎生主動加班，佢真係好鍾意返工。
我現在宣佈，冠軍嘅得主係陳大文先生。
我無時無刻都會掛住你。
舊時嘅豆釘已經係玉樹臨風嘅少男。
呢條詞條寫到噉嘅樣，執下佢啦。
我話佢一定係專登嘅！
雖然醫生叫佢退休，但係佢照樣返工。
好多人結婚前都信誓旦旦咁，但結婚後就咩都冇做過。
今晚演出，按照原定安排，風雨不改。
幾個研究嘅結果相差好大。
佢病得好嚴重，你而家唔返嚟見佢，我怕以後冇機會嚹。
政府積存咗大批疫苗，未開始使用。
唔擔遮嘅話，會淋濕身㗎。
佢哋兩個實力太懸殊，場比賽根本唔好睇。
伙記，唔該睇睇數吖！
佢定時定候會打電話揾我㗎喇。
相聲小品先至係春晚嘅重頭戲。
如果你搬屋嘅話，你要通知税務局。
世事無常，冇人知道下一秒會發生咩事。
稍後，我會介紹一下呢件產品。
你太破費喇，買咁多禮物嚟探我！
個富商又買多咗三棟樓。
佢平時唔做運動，但係又學人走去報三千障，唔攞包尾就奇啦！
佢退休之後決定專心寫自傳。
我真係對佢做嘅嘢摸不著頭腦。
我跟日期排好晒啲相，你唔好攪亂個次序啊。
當你將一件事做到極致，佢就係藝術
依家我哋忙到踢晒腳，真係抽唔到人手幫你。
知識唔應該淨係用分數嚟衡量。
你當自己食玻璃大呀？唔好企喺度阻住部電視呀喂。
江湖術士故弄玄虛，只不過係唔想比人知佢無料到。
佢一直冇結婚喺度等緊你。
一批越南難民仍然滯留喺新加坡。
佢成日返返下工就會鼠咗入士多房蛇王。
佢好重傷，唔知醒唔醒得返。
片皮鴨好好食，外脆內軟。
佢份人好硬頸，你順下佢意啦。
佢好鍾意喺朋友身上攞著數，大家都好討厭佢。
佢呢個人真係豬狗都不如啊！
呢件文物係第一次喺國外展出嘅。
呢部老爺車成日壞，小數怕長計，最好就買返部新車嘞。
有少少常識嘅人都唔會餵朱古力俾狗食啦下話？
佢無啦啦發曬癲咁鬧人，都唔知係咪鬼上身。
呢套片正呀，可惜太耐之前喇，都冇人做seed，download唔到咯。
我想同佢結婚，但係唔想做人後底乸。
南宋皇朝畀蒙古人係咁攻擊，後嚟就慢慢衰亡。
老楊舊年就畀人請食肥雞餐啦。
佢嘅治國大計最終都係雷聲大，雨點小，冇乜實際嘅功效。
阿媽，你唔好管我啦！
佢好有口齒，話咗還錢就一定好還。
阿松俾女朋友暗示佢唔夠勁，想試下食藥壯陽。
人死咗之後就會返去天主嘅懷抱安息。
個殺人犯賄賂咗個法官，所以佢有恃無恐，唔怕會判死刑。
門前嘅石獅子寓意威震四方。
條裙買咗返去發覺唔啱嘅話，可以拎返嚟換其他貨品，到時補返個差價就得㗎喇。
失業率上月輕微下降至6.5%。
你唔夠瞓唔好揸車喇，搭的士啦。
佢份人咁狼戾，邊個想同佢做朋友呀？
你係咪同我諗緊同一樣嘢？
佢以為自己好出名，不過大家真係識佢老鼠呀。
佢響呢間公司做咗十幾年，做到成條隔夜油炸鬼咁。
呢兩箱嘅冬天衫，你好似冇乜點着噉噃。
中文翻譯未必準㗎，而且睇原文查資料都易啲。
以下係特別新聞報導。
你哋移民加拿大，打算喺邊度落腳啊？
佢出世腦缺氧，低低哋，要讀特殊學校。
一套好嘅劇集係點睇都唔會厭。
單靠寫字樓同高樓大廈唔會造就社區，唯有人同企業先係社區嘅核心。
今晚套劇大結局喇，快啲返去睇先。
臨近考試，仲唔温習！
佢樣樣嘢都半桶水，冇樣嘢學得成。
大鑊！出門之前唔記得熄爐添！
你下下針住我，算點唧？
佢阿爺八十歲都仲好健壯。
呢間財務公司啲利息斷日計，利疊利好甘㗎。
好在佢當時唔喺屋企，先至冇事咋。
你間新屋幾骨子喎，幾錢裝修呀？
今個星期日我哋去掘蜆。
佢好無賴，講過啲嘢唔算數。
主席喺典禮過後接受記者扑咪。
呢個君主暴虐無道，自招滅亡。
於是我即刻打電話揾綠衣。
公司係時候交畀班後生接棒喇。
呢部相機你啱唔啱用啊？
今次考試十幾科都喎晒。
每一位嘉賓都會有機會發言，然之後你哋亦都可以問問題。
向市民帶出一個清楚嘅訊息
呢度得我，強仔同明仔，三缺一，所以打唔到麻雀添。
經過雨傘運動一役，政府同市民嘅矛盾又加深咗。
鎖匙放咗喺個櫃嘅下格。
下個禮拜開sem，好興奮。
個老師教書教下呢度又教下嗰度，教到東一窟西一窟。
呢個問題可以分成兩部份，學識解決其中一部份之後，另一部份就同理。
八月出世嘅人，唔係獅子座就係處女座。
生保牀，瞓唔慣，典咗好耐都瞓唔着。
你可以搭巴士或者地鐵去鴨脷洲。
佢係呢間舖頭嘅少東嚟㗎。
做完運動飲杯汽水，真係透心涼。
我住嗰區治安唔係好好，成日要提心吊膽。
佢嘅真面目都終於現形喇。
聖誕一支公，怕唔怕齋？
只要俾錢佢，佢就咩都肯做，真係有錢使得鬼推磨。
呢份工需要一個識講流利廣東話嘅外國人。
你坐低食件餅啦，唔使客氣喎。
你哋唔應該排擠啲新同事嘅。
公司嘅業務近況點樣？
條鎖匙我咪俾咗你囉。
食得咁快小心鯁親呀。
我行咗成日都冇位坐，好攰。
尋晚樓下隻狗係噉吠，嘈到瞓唔着。
呢幾味都係廣東人嘅家常菜。
我又send WhatsApp又打電話畀你，你都唔應機。
阿明佢喺今次賽跑入面獨佔鰲頭，拋離第二名嗰個人成50米。
嗰度有個弟弟喺度喊呀，你去睇下咩事吖？
因為佢求勝心切，所以不擇手段去攻擊另一隊嘅隊員。
你做過搞手就知有幾難做㗎喇。
呢個阿伯唔嘢少㗎。佢以前係世界拳擊冠軍嚟。
佢指控佢嘅丈夫企圖謀殺。
借張tissue嚟抹汗吖。
上斜泊車要向右扭軚，就算溜後都只會撞路壆。
如果你想去多幾個地方，你都係包車啦。
你點解撕爛張銀紙啊？
揾個師傅批吓來年大運先。
講多無謂，即刻出發啦！
有三個人喺會議室等緊你。
好彩個病人對病毒呈陰性反應，如果唔係香港又可能爆發疫症喇。
根據急救原則，首要嘅係檢查現場環境安全。
呢間金舖嘅首飾全部鐵價不二。
政府嘅決策出現錯誤，點解到依家都未有人需要被問責？
你探聽下老細嘅意思啦！
你想話晒事？無謂妄想喇！
你講吓呢篇文嘅要點係啲咩。
佢老牛咁嘅聲都可以出到唱片，真係豬乸會上樹！
你有心買嘅話，我一囗價十蚊賣俾你。
阿軒老母安排佢去睇老婆。
而家唔係擔心嘅時候。
我部notebook厚𢱕𢱕，重到死。
噫，咁核突㗎你，當街撩鼻屎……
你哋咁樣日嘈夜嘈唔係辦法㗎喎，不如坐低心平氣和咁傾啦。
扱印嗰陣小心唔好掂到個印台，唔係隻手就污糟晒。
呢棟樓得個殼，大堂執得靚，但其餘維修乜都無。
今日六點正我就走人。
火星現時未適合人類居住。
佢呢排好暴躁，你反應慢佢都抦到你開花。
佢放咗學就去自修室做功課同温書，夜晚就返屋企食飯。
牙醫叫我一年內再去洗牙。
政府十分着重該區經濟發展。
佢哋畢業之後結咗婚，後來仲生埋兩個仔添。
我飲咗八杯啤酒，而家個肚𠺘下𠺘下好辛苦。
佢掌握到問題嘅實質。
章節會按時序、議題、情節發展階段等因素而決定點樣分設。
我有個鄉里喺隔籬打工嘅。
喺香港，警察可以拘留疑犯48個鐘。
呢個遊戲有幾種玩法。
唔使驚。我實罩住你𠺝！
做咩要咁睇唔開要簽呢間唱片公司五年約？通常簽親呢間唱片公司都會半紅不黑㗎喎。
佢細細個就立志做一個偉大嘅作家。
以前我好怕上鏡，而家個人有自信咗就冇咁驚。
成功嘅法門就係努力。
我哋應該深思點樣傳承我哋嘅傳統。
熟鬼！我識佢，佢唔識我，仲有啊，我見過佢一次咁大把咋！
警方唔排除他殺嘅可能性。
考完試嗰刻我如夢初醒，先知原來自己計錯數。
佢嘅嘢等佢自己搞掂啦，費事越幫越忙。
大自然嘅寧靜令人心曠神怡。
再諗唔到去邊度食，就去牡丹樓㗎喇。
得罪老闆娘？你唔驚佢告你枕頭狀咩？
講多無謂，行動最實際。
件皮褸佢carry得幾好睇。
做lab又係一份辛苦工，晚晚OT到深夜。
佢份人好小器，乜都算到盡。
「25歲仔蒲夜場俾人爆樽」
間舖靜英英，邊有人吖？
佢投訴喺拘留期間俾警察虐打。
我探頭望下邊個喺條走廊度傾偈。
如果電話響嘅話，你幫我聽吖。
佢好小家㗎，從來都唔知咩叫分享。
詳細嘅資料可以喺網頁度睇到。
佢三十幾歲都嫁唔出，睇嚟都要買定姑婆屋喇。
佢由出街拎袋、食飯埋單、到大學功課同日常生活都要男朋友一腳踢，真係有好嚴重嘅公主病。
部洗衣機最高1000轉。
政府嘅政策要同公眾交代。
我喺阿妹牀下底揾到一碌假狗。
佢自薦負責今次嘅任務。
睇咗咁多個中醫，終於揾到個有料到嘅，飲一次藥啲咳就斷尾。
啲人最怕整濕把遮，死都要行樓底。
小明成日吹水唔抹咀，明明自己得十蚊，講到自己有一百蚊。
飲適量嘅水對身體有益。
突出下巴會令你更上鏡。
我仲未睇《大時代》㗎，你咪穿橋！
面試之前，記住要準備自我介紹。
張支票畀銀行彈返轉頭。
揾一個有才幹嘅人做嘢，一定事半功倍。
明珠有時買啲劇集都幾好睇。
黃大仙我地頭喎，呢度幾多好嘢食。
呢個夏天我有一個悠長假期。
呢間航空公司多年嚟劣績斑斑，受到嚴厲批評。
靜候良機不失為上策。
今日咁好天，不如我哋出去行下嘍。
全靠李生助我一臂之力，嗰單買賣先會成功。
嚴父出孝子，慈母多敗兒。
佢一知自己講錯嘢即刻改口。
佢照理應該俾你放假𠺝？
佢以為贏咗開始減速，臨尾俾對手爬頭衝線。
已經到咗十一月，天氣仲係好熱。
呢個地方好嘈吵，我聽唔到你講咩。
示威者要小心唔好俾途人篤魁。
龍蝦鬚駁電？因住電死你！
架車要keep得又靚又襟揸，真係要花唔少工夫㗎。
我同你輸賭一百蚊，我會到嗰度先。
佢兩個識咗唔夠一個月就行埋咗，可能好快就結婚添！
黎生佢越做越起勁，唔想收工。
呢個問題肯定冇人理。
講極佢都唔明嘅！救命啊！
佢哋有合作開，默契喺返晒度。
斷斤賣、斷件計、斷磅秤
你呢身嘅穿着好似唔係幾啱去喪禮喎。
你要用陰力撳，先唔會整壞部機㗎。
嗰碌棍好似青瓜咁粗。
神呀，請祢寬恕我嘅罪啦！
鹿茸其實係鹿嘅角嚟。
被告罪成，判監十個月。
粵劇一直冇好正規嘅課程。
阿希同佢阿哥唔多似樣。
活雞來港供應將會恢復正常。
佢要去接受為期三個月嘅訓練。
件貨就送咗出去，但仲未收到錢。
打機都係為咗玩嗰時開心啫，你打機打到請人幫你打，你話你係咪食屎屙飯吖？
唔係你以為我講笑㗎？
而家佢仲係花冧，開花之後就會好靚。
電話開頭打「133」就唔會有來電顯示。
我盼個本書出版盼咗好耐啦！
大家睇過舞獅，都一定會留意到個笑哈哈嘅大頭佛！
其實我覺得你都幾有明星相，你有冇諗過入娛樂圈？
橋唔怕舊，最緊要受，借錢黨年年都呃到好多人。
佢喺媽媽嘅墳墓前面獻花。
佢每次參加比賽都得獎。
你成日都kamcholia，唔得㗎喎。
我而家補緊習，陣間先傾啦。
佢不單只好小氣，仲好小家。
呢次嘅考驗非常嚴峻，你哋要小心啲。
小明成日扶伯伯過馬路。
我買咗三磅鬆啲嘅咖啡豆。
個廚係咪轉咗？啲味唔同嘅？
你唔好再咁嬉皮笑臉！認真啲啦。
呢隻藥有糖衣㗎喎，小朋友都食到！
我要剪指甲呀，你有冇指甲鉗呀？
嗰晚凌晨，我上咗由旺角開往大埔嘅紅van。
魚尾獅係新加坡嘅地標。
有條蛇擘大佢嘅血盆大口，準備吞食獵物。
考第一都唔應該驕傲嘅。
揈頭場成日有人吸毒打交。
我哋唔識嘅，我只不過係搭枱架啫。
做人虛懷若谷可以令你提高自己。
最開心嘅事莫過於同朋友傾偈。
行政長官冇民意授權，只不過係隻跛腳鴨，任何大改革都唔會成功。
佢成日群埋啲賭徒，最後輸晒啲錢。
今個星期天氣忽冷忽熱，要小心身體唔好攝親呀！
首歌個file太大喇，可唔可以轉咗做mp3先俾我？
放完長假又要返學喇！
搭扶手電梯唔好望住手提電話，記住緊握扶手！
佢將隻狗劏咗嚟食，實在太殘忍喇。
近呢十年多咗好多大陸嘅遊客。
父母應該監督子女嘅行為。
呢架跑車嘅馬力好夠。
哎呀，個驚喜party我唔覺意穿咗煲俾佢聽𠻹！
七十年代，由越南走難去外國嘅人不計其數。
小朋友食魚好容易鯁頸。
尖沙咀今日發生警匪槍戰。
佢為咗顧全大局，不得不放棄自己嘅興趣。
佢咁細個講嘢已經有紋有路，假以時日一定係個人才。
好多捐款其實都俾啲官員落晒格，得好少可以去到災民手上。
若果你想增肥嘅話，最好每日都食多啲嘢。
面就人哋畀，架就自己丟嘅。
人嘅頭顱好脆弱，一整親就好麻煩。
妹妹蕩失咗路，我安慰佢，幫佢揾返佢父母。
二月十四日係情人節。
等陣要去飲，我返屋企裝一裝身先。
呢個只係我一個小小嘅奢想。
佢冇咗半條人命喇，你點可以見死不救㗎！
我喺地鐵站跣親，幾十個人望住，真係𤓓到爆呀。
呢套劇好長青，四十年前拍到今日仲好受歡迎。
我俾塊牌打到麻痹咗觸覺。
個富豪包車送咗隻狗去醫院。
觀塘線延線將會係全線都喺地底行走嘅鐵路。
你有冇用過竹篾整燈籠啊？
江夏黃喎，唔好搞錯。
佢成日用異常舉動嚟引人注意。
一篇文章，上下文一定要連貫。
本校開設嘅科目比較多元化。
你嘅個案我哋已經交咗俾同事跟進。
你跟手做晒份project。
你見唔到佢，個心就囉囉攣，係唔係鍾意咗佢呀？
對面隊輸咗場波，個隊長就響度賴地硬。
兒子生性，病母倍感安慰。
喺扒龍舟，「開大」呢個term係指加大扒槳嘅幅度，而唔係平時用嘅俗語。
而家啲學生書包太重，好多孭到腰骨痛。
太平清醮嘅用意係淨化社區，保境安民。
呢間酒店嘅設施真係一應俱全。
種種問題，真係不勝枚舉啊！
所有車輛都要靠左駛。
呢班人統統都唔識打字。
諮詢文件可以喺政府網頁下載。
兩位朋友一直傍住佢行。
唔好專做埋晒啲雞仔媒人先做嘅嘢啦。
佢睇見居民嘅苦況覺得好心酸。
又係佢喺度搞鬼，麻鬼煩！
你咁stupid㗎，講極都唔明嘅。
佢會負責主持呢個亮燈儀式。
而家嘅氣温係攝氏二十度。
法國大革命嗰陣有幾多人死喺斷頭台？
你要行幾條街先有地鐵站。
過咗邊境就係自由世界喇。
以前好多家庭都因為太窮，逼於無奈要賣咗個仔。
佢本來大好前程，點知英年早逝，真係好可惜。
條褲長癩癩噉，你著起嚟唔係幾好睇喎。
如果冇奸角，又點襯托出個主角正義呢？
你以為念兩句咒語，我就會信你識法術咩！
喺一眾義工嘅悉心照顧之下，受傷嘅大嶼山水牛已經慢慢好返。
條鯨魚擱淺咗喺沙灘上面。
佢講嘢咁高深，我哋呢啲凡人唔會明架喇。
佢上個sem肥咗科數學所以而家要retake。
你晏晝淨係食一塊油占多夠㗎嗱？
老闆命令我哋今晚加班。
老闆交帶落今個星期日要返工呀。
夥計，唔該要壺水仙！
我條腰舊患仲未好，一烏低身就痛。
只要係佢想要嘅嘢佢都有本事得到。
新年流流就梗係要買返樖桃花啦！
古時嘅人唔會著短褲。
你而家改過嘅話，仲可以返轉頭做番個好人。
小玲係一個好文雅嘅女仔。
排到啲字密麻麻，點睇啊？
佢被送院後證實不治。
兩個人之間close唔close唔係淨係取決於距離。
爽快啲啦，你再咁優柔寡斷，辦唔到大事㗎。
呢個遊戲要整體合作先可以完成。
呢件事為我哋開啓咗一個新世界。
呢間公司之前告人侵權，打官司分分鐘蝕得多過實際損失。
十四除以三係四，餘數係二。
中年男士多數會面對頭髮脱落嘅危機。
呢排我學緊廚，喺廚房入面嗰個温度都真係幾係嘢，入到去唔駛五分鐘就開始大汗疊細汗。
呢間公司盈利增長未試過咁勁，快啲入倉啦。
呢支魚腩部隊喺比賽成日俾人大炒。
你可唔可以講下道理？
呢個人成日講大話，我哋公司永遠唔會再錄用佢。
我今日喺地鐵俾人抽水呀！
間舖吊高嚟賣嘅，個手袋用假皮都賣到成二千蚊。
開齋節係穆斯林嘅節日。
佢被困喺山上面，等咗幾個鐘終於得救。
網上謠傳紙巾短缺，引致搶購。
如果方向錯誤，幾咁努力都係徒勞無功。
「坐言起行」係我嘅座右銘。
阿思努力咗十年，終於喺金融界嶄露頭角。
一名男子午夜喺街頭畀人圍毆。
喺老師嘅陪同下，學生可以自由參觀展覽館。
你登記咗做選民未啊？
好耐冇見！點解你個樣變到噉嘅？
仲有一個鐘都食晏啦，而家食少少嘢頂住肚餓先啦。
得知復合無望，佢喊咗成晚。
佢冇咗呼吸，睇嚟死咗。
喂，打到嚟喇，你仲一嚿飯咁。
有心學嘅冇可能學唔識。
今次嘅辯論比賽充滿住驚濤駭浪，好彩最尾我哋都拎到冠軍。
我下星期有個考試，呢幾日都出唔到嚟。
等大家心平氣和，先至再討論呢個問題啦。
呢度冇位擺BB車喎，你可唔可以摺起佢擺喺門口呀？
佢喺醫學院畢業之後，就即刻喺中環掛牌開業嘞。
佢一出道，就席捲所有獎牌。
舞會就快開始喇，點解你仲未上妝啊？
佢日日去做gym，身體好強壯。
佢身上有股勁好吸引。
佢借咗十萬蚊俾我，解決咗我嘅燃眉之急。
五四運動係學生自發嘅學運。
佢老豆打本畀佢做生意。
每次阿媽催阿傑結婚，阿傑都有一套新嘅説詞去推搪。
頭先喺擂台上面，阿明出咗吓威力好大嘅拳，一嘢打到阿松暈咗。
今晚場演唱會超正超好睇啊！
佢哋用咗整整十年時間去完成呢個計劃。
先旨聲明，今次呢份工作會用大家好多時間。
冚唪唥咪郁，雙手舉高趴埋牆！
每朝早丫鬟都會幫主人著衫。
我話過佢好多次㗎嘞，但係佢都係咁。
又到聖誕喇喎，你早啲約我啊。
佢成日講人哋啲乜乜物物，我都聽到煩晒。
今日你生日，係噉意俾封利是你啦！
佢可以學似佢表哥噉咁生性就好嘍。
中秋節晚上，維園熙來攘往。
佢有佢老豆嘅俠義心腸，但仍然不失老母嘅精靈機智。
我呢排follow開國際新聞。
我唔想做主席但係啲同學係都要扤我做。
佢響佢間房來回踱步。
佢出晒汗震晒，捵癮捵得好勁喎，使唔使送佢去醫院？
佢未食藥？定係食錯藥啊？
枝筆咁硬，你都可以折斷嘅？
美斯尋日爆seed連入馬體會三球呀！
我收埋啲酒喺雪櫃先。
佢導演嘅戲都好受歡迎，套套都過千萬票房。
連日暴雨後水塘水位上升咗一米。
嘢可以亂食，説話唔可以亂講。情侶分手好多時就係因為啲人口不擇言。
今日我帶兩個侄去玩。
天然嘅礦物入面有好多雜質。
比起阿玲，我算係幾高。
做咩都唔好半途而廢。
快啲收返埋啲架撐喇。
你最大嘅毛病就係太怕醜。
用四個字組成一句句子。
我哋諗住去燒嘢食，點知竟然落雨。
今次唔使賠錢，真係執身彩。
佢係我眼中係一個好友善嘅人。
哇！你轉數真係快喎！
佢每日都跑步鍛鍊身體。
呢幾組顏文字都好得意。
你呢個不孝子！做埋咁多衰嘢激阿爸，係咪想激死老豆揾山拜？
請你講下你創辦你間公司嘅歷程吖。
你老婆嬲你嚹，重唔呵返佢？
電壓較唔啱會搞到燒機。
你今日又會咁善心大發嘅?
佢IG一張自拍都冇。
你試過一日企足十個鐘未？我試過。
撇雨啊！快啲閂窗喇！
官員同傳媒茶敍，提到處理近日示威嘅手法。
自從佢老竇意外死咗之後，佢哋兩仔乸就相依為命嘞。
明明你買咗部成千幾銀嘅電腦，就咪鬼介意老闆送唔送滑鼠墊呢啲婆乸數啦。
佢今日月事到，心情唔係幾好。
兇手殺死前女友再碎屍。
兄弟，圍住佢，咪畀佢走！
記得備份你啲重要檔案啊。
做激光矯視咪一勞永逸囉，唔使再戴眼鏡。
我哋希望照顧到唔同族裔嘅需要。
你小心啲佢呀，條友可能詐假意想嚟偷你屋企啲嘢㗎咋。
今晚收咗好多人情，叫做打和啦。
藥引濕咗炸彈就點唔着。
晚清時期，中國陷入喪權辱國嘅地步。
唔好黐咁埋，我感冒啊。
沙士嗰陣，有藥房將口罩同消毒藥水吊高嚟賣。
阿娜佢買咗條好靚嘅紅色頭巾。
清朝喺一八六零年割讓咗九龍俾英國。
呢架小巴一路都冇停站，直去旺角。
佢飲到醉醉哋咁跳舞。
你唱歌咁好聽，快啲報名參加歌唱比賽啦，唔好猶疑喇。
我唔明佢舉嗰個手勢係咩意思。
噉係咪讀書好就一定入到大學呢？噉又未必。
佢個兩歲女畫花晒全屋啲牆，激到佢扎扎跳。
如果中英文版本有唔同，以英文版本作準。
我保證一定唔會將個秘密講出嚟。
澳門年年都派錢，真係好癲。
麻煩各位旅客排一排隊。
警方會喺蘭桂坊一帶實施人流管制措施。
我早排都有打俾佢㗎！
佢經常受到老闆性騷擾，決定向老闆娘告狀。
唔知我有生之年會唔會見到香港有普選呢？
過咗半年，佢都仲未放得低佢前度。
非法嘅嘢我係唔會做㗎。
睇個勢佢今日應該唔會嚟喇。
藜麥俾人叫做「超級食物」。
你明明應承咗我，而家又反口？
佢將會喺下個月到南非訪問。
點心車喺香港已經買少見少。
啲餸整好晒，但係唔記得煮飯。
呢個場面令佢好難堪。
我個債仔自殺死咗，啲債收唔返嘍。
年宵好多檔都係旺丁唔旺財。
個殺人兇手仲喺度逍遙法外。
大賊匿咗入西貢躲避警方嘅追捕。
我已經掙扎咗好耐，但係而家已經到咗我嘅底線喇。
嘩，個花旦仔唱到噉，冇牙婆穿針喎。
我對圖書館學只有粗淺嘅了解。
唔好意思，我哋就嚟打烊喇，不如幫你哋埋咗張單先吖？
你似乎未搞清楚當中嘅含義。
一九四零、五零年代，貧民嘅居住環境非常惡劣。
有怪莫怪，細路仔唔識世界。
聯合國喺二戰之後創立。
佢好熱情，好鍾意招呼客人。
過咗十年，警察終於查到呢單兇殺案嘅幕後主腦係邊個喇！
小明坐咗幾年監之後終於從良喇。
聽日就係deadline，我哋今晚要開turbo做埋個project。
我好明白失去親人嗰種痛心。
前往地震重災區嘅道路損毀嚴重，救援物資只靠直升機運送。
佢退休之後足不出户，專心寫書。
你哋結婚，係佳偶天成，天作之合。
佢利用民眾嘅反戰情緒，因而當選。
你搞咩嚟啊？周身傷嘅？
爺爺、嫲嫲、阿爸、阿媽食飯！
你唔好咁手痕啦，搞爛咗要賠㗎
唔識又扮識，咪響度懶叻啦。
每個天主教嘅教區入面，至少要有一座教堂連續開放。
原來你食咗嘢嗱，等我仲幫你買咗早餐添。
佢做咩事咁開心啊？又跳舞又唱歌又盛嘅。
你竟然撕爛張支票？你發咗癲呀？
喬恩一嚿雲噉乜都唔知。
每一分每一毫都要用得其所。
你想升班呀？有啲抆水喎。
佢昏迷咗已經一個月，做醫生嘅都唔肯定佢會唔會醒。
二十可以畀五整除，冇餘數。
唔好掛住起勢做，要停低睇下有無做錯先得𠿪。
我好唔開心，我想人奀咕咕。
企鵝行路個樣真係好鬼搞笑。
佢頭先嗌攰，但係搭地鐵嗰陣成個人撲去攝位。
外國嘅醫生想喺香港執業，要再考牌㗎。
啲飛一個禮拜都唔使就賣晒。
今年總共有56個學生獲頒發獎學金。
好想買多啲，但係冇手拎。
我懷疑我老婆偷食，揾咗個偵探監視佢。
琴晚同奶奶餐飯真係食咗背脊骨落。
我有十個孫，一個息。個息三個月大咯。
女性要特別注重陰部嘅衞生。
唔好睇佢個款好似冇讀過書噉，佢講英文嘞嘞聲㗎。
佢一有時間就去度假，好識享受架！
狡猾嘅小偷呃個警察話去廁所，跟住由後門走咗。
今餐飯253.2，零頭唔計，我哋五個人每人50蚊啦。
我屋企地址係彌敦道7號。
你可以經天橋入商場。
佢只係個傳聲筒，話唔到事嘅。
恒生指數直逼一萬五千點。
嘩，你隻手爆拆得好勁，快啲搽啲膏啦。
佢都幾爛玩，成日玩到好夜先返屋企。
明明冇落雨擔乜嘢遮啫，真係荒唐。
你夠唔夠膽喺海上跳傘?
咁夜喇，你就唔好賴死人哋度唔走啦。
新嘅一年，希望大家都歡歡喜喜。
琴日撞親嗰度開始腫脹起嚟。
年輕人，貪字得個貧啊！唔好期望今日付出，即日就有收獲。
香港隊以局數四比一擊敗荷蘭選手。
聽講有啲人有超能力可以懸浮喺空中。
信耶穌，係咪就可以得到永生？
我哋好快就回防，盡量唔畀對方機會進攻。
個酒店接線生淨係敷衍我，根本冇認真聽我講嘢。
呢排佢好努力脱毒，成個人唔同晒。
佢想娶一個日本女仔。
去外國留學，冇父母喺身邊，我可以為所欲為喇！
我唔應承就要「被辭職」，咁你即係大石砸死蟹啫。
老師唔應該無理處罰學生。
佢窮到要去當舖當咗自己副綿被。
如果經血過多要睇醫生。
佢哋嘅秘密對話俾人錄咗音。
呢間公司有好多皇親國戚㗎，你小心啲講嘢啊！
以前啲簿嘅簿底會印住九因歌。
我唔知食錯咗啲咩，而家暗瘡又發。
各位同學請跟我讀一次。
阿強好壞㗎，唔好成日群佢。
我喺屋企鳩fing fing咗幾個月喇。
小飛俠係小朋友嘅老友記。
佢重病又唔睇醫生，幾日之後就一命嗚呼，一啲都唔意外。
耐咗就冇人記得㗎喇。
你要燃點條導火線先可以引爆個炸藥。
電視台錄得連年虧損，流失大量觀眾，睇嚟都係氣數已盡㗎喇。
媽咪一出去，佢就趁機玩電腦。
據統計，今年參加人數比上年多。
你快啲將呢件事嘅來龍去脈講俾我聽啦！
呢位網球大師喺今次錦標賽中屈居第二。
最新嗰隻遊戲會喺今年十月放售。
我啲嘢做到半langkang，但係又好肚餓喎。
你有三年經驗，其實可以報到好多工㗎喇。
佢好大懵㗎，成日都唔記得帶鎖匙。
我阿婆好怕食凍嘢，驚話艮親棚牙。
用行山竹落斜冇咁傷膝頭哥。
聽聞喺眼上面搽牛眼淚就會有陰陽眼。
你出嚟睇波，阿嫂會唔會嬲你唔陪佢？
我諗緊裝返部車cam好唔好。
好緊張啊，聽日同佢有個約會啊！
室外影相嘅時候要留意模特兒面上嘅陰影。
你唔好俾佢個可憐樣呃到你啊，佢扮豬食老虎㗎咋。
呢班機會喺十分鐘後啓程前往倫敦。
打仗同捉棋一樣，都係要先發制人。
借到啦，問家姐借咗十萬蚊。
而家經濟咁差，冇升職加薪呢支歌仔唱㗎喇。
好多時候佢都喺度等，睇準先起筷。
我哋成唔成功，就取決於大家嘅努力喇。
你成日傳埋晒啲醫院波，想追死我呀？
如果經濟狀況許可，我都想去外國讀書。
我媽媽係專職家庭主婦。
我諗住攤凍件事，等大家冷靜落嚟先再諗下點處理。
我見氣氛咁緊張咪諗住講下笑放鬆下囉。
嗰個人明明退咗休𠺝，點解可以翻閹？
呢個範圍係險要地帶，易守難攻。
啲匪徒藏身喺一棟荒廢咗嘅大廈裏面。
無疑佢係一個好人，但係佢唔識做一個好老闆。
究竟點解呢？我哋一齊嚟睇睇。
就嚟開學喇，係時候要籌備招下莊嘅活動喇。
佢老公好大男人㗎，唔俾佢出嚟揾嘢做。
佢遇到鍾意嘅女仔會好主動
你升咗職，值得慶祝下！
有日你發咗達，記住關照我喎！
好多人得閑都會去遊山玩水。
公司好多老闆嘅線眼。
死𡃁仔，夠膽撻我嘢！
佢將封信放返入信封。
佢一針見血咁指出呢個理論嘅缺陷。
呢個小朋友真係好聰明伶俐。
扒死車頭盡量要保持距離，以防突然有人開車門。
佢哋打算買張按摩椅放喺客廳。
你唔好自己一輪嘴噉講，畀機會人哋講下。
阿媽教落，用瓦煲煲飯就最靚嘞。
而家啲燃油愈嚟愈貴。
你望下嗰個女仔，幾靚噉喎。
佢犯咗咁大嘅錯，你仲包庇佢？
債券息率介乎二厘至二點五厘。
呢個遊樂場係個充滿童年回憶嘅場所。
呢種米係春天播種嘅。
你做晒啲嘢佢先好走呀！
有乜依郁，第一時間打俾我。
有啲人話衝紅燈好易發炎㗎。
同你咁熟，友情價九折啦！
你老闆吖，又話請飲茶，但係借尿遁。
千山我獨行，不必相送。
暑假又到，我最鍾意就係日日去書局打書釘㗎嘞。
有十五分鐘休息時間就眯埋眼休息吓喇！
九七年之前，有好多香港人移民外國。
睇嚟你有啲獨到嘅見解喎。
藝術創作最主要靠靈感。
警方準備向法庭申請搜查令。
而家啲人會揀將啲骨灰倒落海。
叫得「老爺車」，一般車齡都過廿年㗎喇！
呢個辦公室入面好多人講八卦搞辦公室政治㗎，小心啲。
笑得寬容啲，唔好咁勉強先得𠿪！
榮華富貴，伴你一世。
佢擺到明係玩膠喎，你咪咁勞氣啦！
我媽媽做蛋糕啲手勢唔錯㗎。
你要我請食飯？唔制！
個袋茸茸爛爛咁，好心你換過個啦。
呢個bra好厚pad。
阿媽係噉喺度鬧我，你快啲出句聲，幫下口啦！
past paper
你講完電話未呀？三個鐘喇，煲燶粥喇。
嗰盞燈閃緊，可能係求救訊號！
今次測驗零蛋，老師話要見家長喎。
呢個產品會喺下個月投入市場。
逃出應試教育嘅魔爪。
阿冰同佢男朋友冷戰緊。
十號風球仲走出街玩，你係咪壽星公吊頸呀？
各個路段有唔同嘅車速限制。
我家姐做名牌sales嘅。
佢個人仙都唔仙吓，你仲旨意佢埋單？
唔想俾人點相就耷低頭。
夜闌人靜嘅時候，我好鍾意一個人坐喺廳度睇書。
啲伯爺婆隻腳唔好，行得唔快。
我講極佢都唔明，真係嘔電！
提倡遷都嘅人認為遷都有助舒緩人口增長嘅壓力以及促進開發。
佢咳出嗰笪綠色黏液好鶻突。
爸爸買咗部新嘅智能電話，摸索緊點自拍。
屯門公路啱啱七車連環相撞，啲車堆到好似疊羅漢咁，今次認真大鑊。
湘語、湘菜同埋湖湘文化好有特色。
佢嘅大碟會喺今日推出。
香港銀行體系十分穩健，銀行有充足流動資金應付公眾嘅需要。
佢係大名鼎鼎嘅王老闆，好多人跟佢揾食。
佢哋秘密拍拖，怕撞到熟人，所以相約去外地玩。
我個仔識行之後就喺屋企周圍行。
攝氏二十度即係華氏六十八度。
山坡上面生滿晒花草。
你一個月有幾多工錢啊？
今次嘅災難係人為嘅。
條紅色手帶圈住佢隻手。
你呢啲死臭飛，正一社會敗類。
十字路口有兩車碰撞。
佢聖誕節孤零零一個人。
我一眯埋眼就迷迷糊糊噉瞓着咗。
陳小明當紅，十年前嘅緋聞又俾人翻炒。
佢由低做起，由助理升到上經理。
供樓真係好，可以儲錢、可以住、可以投資、老咗之後賣咗層樓租樓住，又可以攞住嚿錢慢慢搣。
你喺公司搞咗咁大個大頭佛出嚟，你真係要諗諗點箍煲。
市民請聽從警方指示。
快快手填好張參加表格喇！
呢枝筆好粗，唔好揸。
你可唔可以留多啲喺屋企，唔好晚晚同朋友去街飲嘢呀？
我發覺我飲奶消化得唔係幾好。
去旅行都度住度住，邊度過癮㗎？
飛機杯真係我呢啲毒撚嘅福音。
我第一次揾人裝修，可唔可以幫手睇睇張報價單呀？
佢壇嘢摺咗啦，都圍唔到皮。
你最好唔好群咁多嗰啲唔正經嘅朋友喇。
佢同你鬥氣先至話要搬出去住啫。
羅傑斯接受傳媒訪問，表示政府應該廢除聯儲局。
好多非法移民做黑工。
我去到天腳底都要揾到你。
你而家係咪想捽㷫我先？
今次中國旅行令我進一步了解中國嘅歷史同文化。
究竟你清唔清楚我講乜嘢啊？
細個阿媽成日話讀書唔成聽掃街，但係其實掃街有咩問題？
呢間公司好多奇怪規矩，例如唔准員工早過九點返到公司。
我多數去中醫度做拔罐
呢度係醫院範圍，唔可以響咹㗎。
呢張女星寫真係佢嘅珍藏。
佢成日都鍾意惡作劇整蠱人。
唔好理佢喇，佢好鍾意沉思。
響染色嘅過程之中，塊布料會被不停攪動。
戰事爆發之後，我就離開咗情況混亂嘅上海啦。
呢個case佢經手嘅，唔關我事！
香港嘅物價飛漲，今非昔比。
呢套電影太過渲染暴力。
唔該你幫我諗掂佢啦。
陳生將一個月嘅收入盡數捐俾慈善機構。
爸爸買咗架車俾我哋做結婚賀禮。
佢飲醉酒就會亂咁唱歌。
我哋父子之間冇代溝㗎，乜嘢都可以拎出嚟傾。
我每星期都會去探阿婆。
呢個後生仔好抵得諗㗎，又為得人，認真唔話得。
呢個惡霸成日同佢啲黨羽作威作福。
個模型爛咗，同我揾啲AA膠黐返佢。
你嘅頭皮好似唔係好健康。
自從嗰次活動之後，我哋就再冇交集。
呢場波佢哋俾人拼沉晒。
今次GG喇，無帶功課。
傳媒應該如實報導呢宗意外。
呢間房嘅佈置太單調嚹。
珍妮愛上咗個人夫，因為貪佢成熟又有經驗。
客仔得嗰 小貓三四隻，點維到皮？
佢渴望同心愛嘅人朝夕相對。
我哋等咗好耐喇喎，得未呀？
呢位女女食下一隻、食下又一隻咁，話咁快就啪咗十隻蛋嘞。
你真係好鬼醒目嘅唧。
呢次旅行改寫咗佢嘅一生。
塊漢堡扒又鬆軟又多汁。
想練一身好武功，就要經歷艱苦嘅訓練。
你咩歲數啊？仲做啲咁幼稚嘅嘢！
我意會到佢有啲唔開心。
經理經常要同啲投訴人周旋。
你啲偽文青，外表係個文青，其實就係個MK。
佢一上車就極速劈落旺角。
女仔人家咁污糟邋遢，醜死人啊。
以前九龍城寨係三不管，所以喺好多人心目中係九反地。
罷工最緊要共同進退，唔可以因為頂唔住就自己去返工。
你介紹隻股票升咗好多，今晚我請食飯！
係你失信在先，你竟然掉轉頭鬧我唔包容你？
如果你真係噉諗嘅話就弊傢溜喇！
每日做引體上升，令到佢而家嘅身材fit到漏油。
冇人知道佢老豆響佢個仔嘅童年扮演咩角色。
你揸住部相機嘅時候隻手要定啲。
新一年嘅花市啱啱開始咗，又係時候去趁下墟買下花咁喇。
放假梗係約埋幾隻麻雀腳打返幾圈啦。
呢條街有好多色情架步。
先生一講，我就開竅。
由5樓咁樣撻生魚法，唔死就奇啦。
呢條天橋懸空幾百米，喺上面行好恐怖。
佢都係啲城市人喎，鍾意歎下冷氣多啲喎。
今年請呢幾個學師仔都幾勤力，幾肯學。
佢俾女人呃晒啲錢，而家去到度度都俾人冷嘲熱諷。
收據要拎去蓋咗印先可以退税。
大家快啲tag嗰啲食極都仲係好瘦嘅朋友，叫佢哋今年萬聖節扮骷髏骨得啦。
喺嗰一瞬間，我諗到點計呢條數。
老總今朝面色唔係幾好，你哋做嘢小心啲啊！
要問就而家好問，唔好到時喺度阿吱阿咗摩洛哥，又話呢又話路喇。
你嘅所作所為實在太過份喇。
弱肉強食，你廢，咪會俾人淘汰囉，個社會就係噉㗎啦。
呢個世界千變萬化，冇人知道聽日會發生乜嘢事。
嚿叉燒咁燶，唔好食喇。
俾人講兩講佢就耳仔軟，應承咗人哋買保單。
佢係一個狂熱果粉，部部蘋果產品都掃齊。
我入咗中大lu，唔使再考DSE。
青少年係社會未來嘅主人翁。
部機boot唔著呀。
帶一條煙過關（喺香港係犯法行為）
黃太決定咗喺聖誕節領洗，正式加入教會。
做錯唔緊要，識得改就得啦。
又真係好似你話齋噃。
冇嘢可以動搖到我嘅信念。
個牆紙淨色，睇落清清哋都幾好呃。
聽到呢個消息，大家非常震驚。
你可唔可以概括噉講下啲重點？
你成日開空頭支票，鬼有人信你咩！
我受過佢恩惠，而家佢有難，我既然有能力幫佢，點解唔報答返佢呢？
個尾數唔使抄啦，四捨五入啦。
你做乜要揞住良心呃佢錢？
夜喇，唔滾攪你，我返屋企喇。
為咗養大小朋友，好多父母都捨棄咗自己嘅理想。
你兩個嗌交咪算囉，做咩突然燒埋我嗰疊，話我肥？
引擎壞咗，架車點會郁？
鯨魚能夠一口氣潛水潛幾個鐘。
中東嘅女性要帶面紗。
佢舉咗鐵幾個月，骨感冇曬，個人厚咗。
我好同情你，不過我自己都未顧得掂，今次真係愛莫能助喇。
你呢個不孝子！做埋咁多衰嘢激阿媽，係咪想激死老母揾山拜？
今次有一連五晚嘅活動。
我去迪士尼最鍾意睇遊行。
我今年運程認真麻麻。
出到去外國，始終掛住屋企嘅家常便飯。
佢用咗兩年嘅權術將佢老闆架空成一個傀儡。
佢因為意外而失去生育能力。
佢哋雖然係老夫老妻，但係都仲咁甜蜜。
個富豪個女俾人綁咗票。
我唔覺意跌咗部電話落地下，於是烏低執返。
各位會prefer畀錢學嘢充實自己定返工揾錢？
呢張梳化賣一千蚊咋，好抵買。
過份嘅保護對細路仔嚟講未必係好事。
呢個比賽真係韌力嘅大試驗。
我成日一路踩健身單車，一路睇電視。
個訪問應該會喺九月中出街。
今日係英超倫敦打比大戰，亞仙奴對車路士。
我哋要買鉛筆、擦膠、間尺之類嘅文具。
當地居民投訴經常受到噪音滋擾。
睇住我射波嘅英姿啦。
小學生都會係啲書上面扱番自己個名。
你都嚟join我哋一齊食飯啦！
佢聽到呢個消息之後，心臟病發作入咗醫院。
全港自動捐器官到底work唔work？
你叫我幫手嗰個project，都八八九九喇。
唔好咁灰啦，聽日一定會好天嘅。
支雪條就過期喇，快啲食咗佢。
呢球殺得靚啊！對面又救到喎！
佢喺大學研究人體基因。
呢間快餐店風光不再，最後仲退出香港市場。
呢篇文嘅重點響個結尾度。
我尋晚起雙飛，仲要係孖女嚟！
好多香港歌星都去外埠登台。
睇你個貓樣，都唔慌有錢得去邊啦。
我哋五點到達目的地。
佢喺公司受咗氣就會打老婆泄憤。
嗰隻飛機喺航行途中冇油。
Anyway，我會盡快遞信俾你。
我今朝搭佢架順風車返嚟。
伙記，整兩籠燒賣過嚟吖。
show啲肌肉嚟睇下。
個個子孫都返鄉下同阿爺賀壽。
水蛇腰同水桶腰都好難話係一線之差喎。
呢件事嘅結果，真係令人心痛。
佢每個月賺成六位數字㗎。
你咁惡爺，個個都怕咗你。
佢失業同時又失戀，真係雙重打擊嘞。
個大頭佛唔係我搞出嚟，你怨我都冇用𠿪！
同我𢭃下條靚仔，睇佢有冇跟開邊個。
個結構嗰兩部分仲未配合好。
政府使咗四千萬去教育公眾吸煙嘅種種害處。
你唔好再追問喇，我係唔會講嘅。
不出三分鐘，佢就打敗咗對手嘞。
援兵到喇，大家頂住呀。
遊行人士佔用咗公園兩個籃球場。
假日我鍾意去海邊欣賞海浪拍打岩石嗰時濺起嘅浪花。
日日做夜鬼身體點會好。
佢咁多年嚟都係懶過條蛇，做嘢都唔識，仲扮到自己係個好好先生噉。
呢次選美不過係一個鬧劇，其實一早已經內定晒邊個攞獎。
呢個聖誕假期你打算點樣度過啊？
中國共產黨嘅黨慶係喺七月一號。
今日落雨冇得出去，好鬱悶啊。
傳説光緒皇帝係俾慈禧太后毒死㗎！
訪問完之後，麻煩你同我哋去圖書館，等我哋拍一兩個空鏡吖。
食麪食到si li sir lur
對於佢童年發生嘅事，佢絕口不提。
吓，你哋去露營唔記得帶營？
你當眾鬧佢，搞到佢好難落台。
呢份報紙為咗突出自己，報導嘩眾取寵，渲染色情暴力。
佢去見工之前，特登度身訂造咗一套洋服。
佢份人好自我，唔願聽人意見。
呢間大學何止係香港第一，仲要係亞洲第一。
佢謝絕談論琴日發生嘅事。
我隻雀仔好鍾意食蚱蜢㗎。
唔該，你知唔知點去山頂啊？
經過消防員嘅努力搶救，大火終於救熄咗喇。
公司不停削減福利，員工都對公司好不滿。
好多馬來西亞人識講閩南話。
嗰次嘅失敗真係令到我好泄氣。
夏天睇螢火蟲好浪漫。
佢地感情穩定，有事嗰陣都會並肩作戰。
x² d一次係2x。
佢潛落水底欣賞珊瑚。
佢好萌塞㗎，你同佢講都冇用。
記住將食剩嘅飯餸放喺雪櫃，保持新鮮。
你幾時贖返啲首飾返嚟？
女人排卵期行房，有助增加大肚嘅機會。
枱頭有枝水，唔知邊個漏低咗。
佢飲咗兩啖長島冰茶，就冧咗喇。
佢十八歲開始就俾唔同嘅男人包養。
我對呢個主題只係略知一二，仲需要學習。
我目測呢個人嘅身高應該有一米八。
香港大學座落喺港島西半山。
呢場波佢負責打後衞，做防守工作。
佢希望強姦佢嗰個衰人可以被繩之於法。
我間中都會飲吓酒㗎。
佢哋排擠我，於是想放學之後搭第二條巴士線撇甩我。
今朝揸咗三轉咋，冇乜人上車啊。
我哋呢代嘅歌星就祇有陳奕迅。
佢喺學校俾人嘲笑，所以唔想返學。
嘩你要我一個鐘頭之內寫好十篇文。做你條命咩，點做呀？
我哋要採取措施對付呢個問題。
人生梗會有一啲憾事嘅。
噉，我都係留喺屋企喇。
呢個係一個特殊嘅個案。
病到手軟腳軟噉，點做嘢呀？
因為通脹，呢條跑道嘅造價上升咗百分之十。
做埋啲咁嘅嘢，抵佢上報畀人批鬥啦。
佢而家已經係一個過氣歌手。
雖然當地政情緊張，不過仍然吸引大批遊客來訪。
佢畀人捅咗一刀之後，忍住劇痛自己行去醫院。
佢喺生保人面前好扤失。
我聽到呢個消息之後，多少都有啲失望。
佢初出道做歌手嘅時候，冇乜人鍾意佢。
好似話今晚有獅子座流星雨睇喎，聽日又放假，不如今晚一齊去觀星吖！
呢個明星一舉手一投足都好優雅。
係時候籌劃自己嘅生計。
成日都有你講冇我講，你噉樣真係好野蠻。
佢哼咗聲，表示不滿。
佢啲所謂貼士阿水都知啦。
呢次有救喇，陳生肯借錢畀我哋呀！
佢會主動幫人拎重嘢，真係好貼心
我好醒瞓㗎，少少聲都會嘈醒我。
我會考有兩個uncl。
你安心上路啦，我會好好照顧阿媽。
渠務署成日要同判頭打交道，係笪油水地。
霍亂嘅病徵係上吐下瀉。
唔好擺個垃圾桶喺門口啊，會阻住人出入㗎。
佢以為自己好靚呀？作嘔啊！
個老處嫁唔出冇嘢做就成日喺度搞風搞雨。
佢提出嘅問題好尖鋭。
聽日個講座會有個化學博士嚟分享。
有啲人覺得，收緊中國人來港旅遊會影響香港經濟，係閉關自守。
公司決定九月升你職做總經理。
如果衝擊立法會嘅係反對派嘅頭面人物，律政司仲會堅持上訴咩？
呢間舖頭啲貨明碼實價，你唔使講價喇。
點解你做嘢咁馬虎㗎？
佢因為成日返工遲到，所以俾人炒咗。
佢個人好現實，唔會講理想！
農曆新年食飯一定要添飯。
佢嘅表演令到成個劇院都充滿笑聲。
「十二點啦，唔好打機啦，瞓覺啦。」「哦。」
我要同大家講聲對唔住。
零三沙士重創香港經濟。
阿峯擅長用毛筆寫書法同畫中國畫。
我想買返張矮櫈仔畀我個仔仔坐。
佢肥騰騰噉，好得意。
今次個project佢揸大旗。
份卷好簡單囉，冇A真係要檢討吓。
今次嘅晚會搞得有聲有色喎。
嗰幾隻馬騮真係坐唔定。
原來要喺個女仔面前，你嘅自尊心先會蒲頭啊！
件衫巢掹掹噉點着呀。
喳喳係馬來西亞嘅糖水。
香港好多廟宇嘅神像通常都有海上飄浮而嚟嘅由來傳説。
隻大佬就瓜喇，大家加油打死佢。
士多啤梨新地甜得嚟冇朱古力咁膩。
隻貓絕咗育之後就冇咗粒春。
佢好錫身㗎，好識進補，出街仲一定帶住個暖壺飲暖水。
唔使拘泥喺啲小節上。
旅行社安排不周，竟然安排對陌生男女同居一室。
呢度嘅解釋係用粵文寫嘅。
我一見到佢喊就方寸大亂喇。
你揾我無非都係為錢啫！
佢頂佢老闆啲脾氣唔順，所以辭咗職。
你捉實唔好鬆手，我而家嚟救你喇。
呢個日子好值得紀念。
條LAN線係我上手留低嘅。
警方喺佢嘅行李入便揾到大量可卡因。
佢竟然可以漏咗個仔喺巴士度，簡直不可理喻。
佢發現老公出軌，就即刻同佢離婚。
我聽日放假，不如去行山吖？
我掛你掛到發夢都見到你。
公司長年虧損，已經去到窮途末路。
呢本小説我睇到拍爛手掌。
佢講咗好耐喇，幾時先到結尾？
阿明臨時臨急先開夜車温習。
佢嘅字跡好潦草，好難睇得明。
你收埋啲乜嘢喺後面啊？
呢份工可以做下個工程嘅跳板。
過主啦肥婆，唔好擋住條路。
過去三年，我學咗好多嘢。
唓，呢啲公仔車咪又係得個睇字，行多兩步就冧架啦。
挪威個海岸線好長，仲要成個岸都係峽灣！
真係冇嘢爽得過喺夏天飲凍啤酒㗎啫。
而家成街都係閉路電視，市民嘅一舉一動政府都喺度嚴密監控。
我一連返咗十五個鐘頭工，謝嗮皮喇！
聽日呢個時候，我已經喺大陸喇。
你唔好成日就佢，佢話要咩你都買。
冷氣咁勁，認真凍春死！
佢選擇對呢單意外視而不見。
女人一個月會排一次卵。
阿超多數嚟唔到BBQ㗎喇。
經過時代嘅變遷，電腦已經變得非常普及。
小明覺得老師偏幫班長，所以睇班長唔順眼。
呢篇係今次演講嘅摘要。
警方嘅做法備受批評。
佢口不擇言，成日得罪人。
有咗手機，越嚟越少人用拍紙簿記事喇。
我一早叫你唔好插手㗎啦，咪盞捉蟲入屎忽！
佢嬲到走咗喇！一日最衰都係你啊！
畀個良心你當狗肺？我真係幫錯你啊！
麻醉做手術要插喉管㗎。
我唔識睇地圖㗎，你真係考起我！
佢退咗休冇咩寄托，所以就開始揾唔同嘅嘢去學下。
你唔好喺度周圍吠啦！
我呢間廠啲皮具全部都係手工貨，出便用機啤嘅貨同佢哋邊有得比。
快手啲啦，搞到送機尾就唔好啦。
教養下一代係父母嘅天職。
欄杆經碰撞後嚴重扭曲。
呢啲嘢不言而喻啦，仲使我講？
呢朵人造花同真花好似啊！
呢個單位樓齡新、配套好，筍盤嚟㗎。
佢喺廣州撈唔掂咪返落嚟香港做嘢囉。
我一年前撞車差啲冇命，而家諗起都重係心有餘悸！
咁多年青人不滿政府，政府應該摻埋佢哋玩。
呢度漆黑一片，咩都睇唔到。
只要我哋裏應外合，一定可以成功攻城。
我今日參加咗個工作坊，學識咗寫大字。
佢每次飲醉酒就會虐待佢老婆。
維多利亞港絕對係香港嘅地標。
令嬡打算去邊間大學升讀？
去旅行買完嘢記得退税啊。
學校會如期分階段復課。
新老細第一日返工就已經俾啲下馬威我哋睇。
佢講嚟講去咪又係三篤屁。
做父母嘅都希望子女成材。
佢咁衰，我哋杯葛佢唧！
仲嘈，知唔知個死字點寫呀？
街頭巷尾都議論紛紛。
佢骨骼精奇，係練武嘅好材料！
你要人哋當眾認錯即係難為佢㗎啫！
買啲鮮花佈置禮堂吖。
個賊搶咗佢個公事包。
佢成日去蒲，晚晚唔玩到四五點都唔捨得返屋企。
唔好行咁快啦，歇一歇得唔得啊？
倫敦金騙案講咗咁多年，都仲係有人中招。
我細個成日都唱兒歌。
鳥類都係卵生嘅動物。
男方要出聘金，女方要出嫁妝。
你做緊份工係咩title？
我行開幾分鐘，有咩事打我手提。
佢阿媽比佢激到眼凸凸。
想俾幾多錢都冇所謂，隨心就得。
佢係我仇家！冇情講！
以前你就六塊腹肌，而家就一嚿大肚腩。
佢自從冇咗份工，生活苦不堪言。
佢喺呢間公司做咗五六年都冇升過職，仲係一個辦公室助理。
各位團友，我哋而家由波蘭過境德國喇，唔使落車過移民局，因為兩個國家都入咗神根。
你下年有乜嘢大計啊？
呢套電影為觀眾帶嚟前所未有嘅震憾。
條友正一大種乞兒嚟，我俾晒啲錢幫佢渡過難關，竟然仲嫌我俾得少。
BB仔啱啱學行路，行得有啲笨拙。
佢嘅行為唔涉及刑事成份，警察話唔會調查。
呢樖樹嘅果實係蘋果。
唔好催我喇，我嚟緊㗎喇。
斯里蘭卡出產好多紅茶。
落咁多雨，今年又漚冬喇。
做乜咁唔開心呀？今日冧市，你唔係有貨喺手咓？
我恨架車恨咗好耐㗎喇。
佢喺九龍塘有間house。
阿松佢喺酒吧畀人迷魂，醒返發覺自己身上啲衫同錢冇晒。
今次你咁搞單大壇嘢出嚟，自己諗方法填氹啦！
荒山野嶺係會多蚊啲㗎喇。
我哋打算十一月擺結婚酒。
呢樖樹咁粗壯，睇嚟應該有成百歲。
呢種布料又真係幾堅韌，點扯都唔爛。
家下風頭火勢，都係唔好去嗰度旅行住喇。
我哋今日請到陳校長參與呢個訪談環節。
佢瞓返一覺之後，成個人好似生龍活虎噉。
佢個人最大嘅弱點就係太容易心軟。
認理不認人，幫理不幫親。
你冇權妨礙我嘅人身自由。
你究竟明唔明我講咩㗎? 霎吓霎吓噉。
班摺友日日獨來獨往，無同佢地傾過解。
小姐，你漏咗部手機呀！
俾返佢呢，咪整喊佢呢。
你咁大個人仲要阿媽幫你執牀，會俾人恥笑你㗎！
你咁百厭，邊得人歡喜？
喺香港，大部份中文字典都係按部首檢字嘅。
今日我正日喎，唔係唔俾面呀嘛？
佢一拎到三粒星，就馬上入紙申請公屋。
呢排乍暖還寒好多人病，成個office啲人都係咁包雲吞。
尋日踢波個膝頭又磨薑喇，痛到喊。
做適量運動可以強身健體之餘，又可以消除疲勞。
四隻dee喺晒你度啦，你咁都笠水唔大佢？識唔識玩㗎你？
佢篇文啲錯字多到數之不盡。
開首佢啲成績麻麻哋。
你都唔聽人意見，仲有咩好討論？
安步當車係最環保嘅交通方式。
呢個假設可以用腦部核磁共振掃描加以證實。
佢係我表姨媽嘅女，我同佢好疏㗎咋。
我織條頸巾俾你吖，你鍾意邊隻冷多啲？
我會評呢間餐廳做5星。
你個仔入唔入到第一志願學校呀？
市場預計2022年中加息15點子。
阿松，你今日就part阿明啦。
我飲可樂唔用飲管㗎，直接大大啖咁倒落口爽啲吖嘛。
呢隻質料又輕又實淨，最啱做風褸。
呢盤生意我同佢合作嘅，我哋通常賺到錢就會對拆。
與其打份牛工，不如自己做生意啦！
我屋企有成萬蚊碎銀唔知點用。
記得聽早八點開收音機喇。
你要得到政府嘅許可先可以用呢個場地。
已經連開二十鋪細，我唔信今次唔開大!
測量一下呢一帶嘅地形。
我個人嚟講覺得呢個計劃唔可行。
你去咗邊啊？我等你等咗幾粒鐘喇！
我尋晚發夢同兩個明星3P。
佢一個人住，所以成日都覺得寂寞。
張摺櫈唔係咁穩陣，你不如揾堂梯啦。
由山腳爬到去山頂唔知要幾耐。
個大使館嘅門外面有大批士兵喺度看守住。
按照規定，兩位拳手要喺決鬥之前簽生死狀。
呢個BB俾父母拋棄。
蛋糕上面有好多忌廉，好肥㗎。
佢笑得好charm。
飛機起飛前三個鐘去到機場綽綽有餘啦。
我琴晚一早就去咗揾周公喇。
佢嘅話你都唔聽，你係唔係想死？
講咩嘢英文啫，講中文啦！
呢本犯罪心理學概論好有用。
而家佢唔偷食啫，難保他朝佢唔會變心㗎喎。
點解個故事咁gag？
經過三年嘅努力，佢終於征服咗珠穆朗瑪峰。
我都估唔到佢做嘢咁邋遢，踩住人上位都有嘅。
佢哋啲公關搞得好差。
呢張你影我影得好靚，我攞咗張相做頭像。
喂好壯喎，嚿胸肌仲大過你女朋友個胸喎。
科學家研發咗新技術，令植物人可以同外界溝通。
你等我啦，我一定會守信返嚟娶妳㗎。
今年，我踏上咗從政之路。
唔關事嘅人，唔該行開先。
水喉啲水fet晒出嚟。
喺中國文化入面，紅色代表喜慶。
劏條魚啫，唔使咁驚青喎，定啲嚟。
我中心啲補習班請緊tutor喎，你有冇興趣試下？
幾十年前無論係小生定花旦都係男人做架，女人冇份架！
你趕唔切交功課就麻煩喇！
陣間tutor到我哋組present。
個花灑啲水啡到周圍係。
研究發現穿山甲係新病毒潛在嘅中間宿主。
志明今日去相睇，所以着到官仔骨骨噉。
出於對主公嘅尊敬，諸葛亮並冇直接反駁劉備。
喺用一啲政府嘅線上服務嘅時候，通常都要先做啲身份認證嘅程序嚟確認返個身份。
歡迎光臨！慢慢睇慢慢揀！
三者之間冇任何關連。
晏晝食得唔夠飽，食晚飯又太早，唔鹹唔淡，食下午茶好過。
冇證冇據，你唔可以斷定佢係有罪嘅。
我依家構思緊一部電影嘅大綱。
一個人嘅成就係唔可以用金錢去量度嘅。
啲人成日吹奏呢科，搞到個個都走曬去讀。
攻擊就係最好嘅防守。
比賽已經到咗白熱化嘅階段。
年頭忙到年中，都冇時間放假。
每間公司都想壯大自己嘅事業版圖。
我最憎啲人周街吐痰。
呢次地震係黎克特震級六點八級。
講下笑啫，唔使咁緊張。
佢生得牛高馬大，但啲行為重好幼稚。
唔好再着灰色喇，死氣沉沉咁。
個市跌咗咁多，再唔斬倉就破產喇。
大風將樹上面嘅雀巢吹到搖搖欲墜。
面對災難，原來人係咁化學嘅。
就係你依個害群之馬唔肯練歌，搞到我哋贏唔到歌唱比賽喇！
喺我嘅記憶之中，佢係一個好善良嘅人。
條路嘅兩旁放咗好多雪糕筒。
請問老太太別來無恙嘛？
一旦發生火警，就唔好搭𨋢喇。
唔好擙咁出呀，因住跌落街呀！
咁多個入面佢最知慳識儉㗎喇。
準備好晒啲嘢，你先話取消，咁我呢幾日做嘅嘢咪鳩做？
值得一提嘅係今日係佢生日。
你好快啲做晒啲功課，唔好掛住睇電視。
打功夫可以強身健體。
我阿叔話做人行正路比賺好多錢更加重要。
開幕禮由董事長致賀辭。
唔係lag機我一定唔會輸囉，死垃圾電腦。
亂世動蕩，人人自保求存。
銀礦灣左抱坪洲，右引長洲。
開拓客源係做銷售嘅必要技能。
唔少求職者揾工心切，採取漁翁撒網嘅策略，寄一大堆求職信，博有一份有回音。
呢個疾病係經由畀糞便污染過嘅食水傳播嘅。
你扭大聲啲個喇叭啦。
每一個夜晚，我將會遠望，無涯星海，點點星光。
香港政府做嘅財政預算應該以量入為出為原則。
我屋企有門限，我十一點前要返到去。
風速每小時90公里。
講到話舊年業績，相當唔錯。
有冇part time介紹？
學校周邊有多間小食店。
明火煮食始終都係比微波爐好味啲。
包你半個月內激瘦20磅！
你做咩頭耷耷啊？係咪有咩唔開心？
抱殘守缺嘅態度往往係推動改革嘅阻礙。
舊校舍暑假就拆喇，放假之前陪我過去影下相啦。
地板鋪木定鋪雲石好？
佢經常同朋友進入呢間荒廢嘅戲院探險，喺超等度玩捉迷藏。
加入咗樂團，就有責任嚟練習。
我睇得出佢有幾唔老實。
我同你出生入死，你竟然噉對我？
用油嚟滅火？你真係愚不可及。
佢打機咁廢，我三兩下KO佢啦。
挪威而家嘅國王係哈拉德五世。
佢利用男主角把口，將佢內心既不平衡宣泄出嚟。
每日返工放工都要過呢段暗斜，都咪話唔辛苦。
我現兜兜俾咗三百蚊買返嚟嘅。
佢好投入噉演呢個角色。
小學生好鍾意幫老師改綽號。
我過緊嚟，over。
經理攬你吖嘛，你使乜驚唧？
今次大檸樂喇，份功課掂都未掂過。
你再係咁曳嘅話，聖誕老人就唔送禮物畀你㗎喇！
今日係第一場比賽，我哋要打響頭炮！
我特登嚟揾你食飯㗎。
做乜成日用個背脊腯住我？
基本法第二十二條第四款
你做嘢咁無厘搭霎，同你老豆一擔擔呀！
請問有冇巴打有2016年中文paper？
要問下人哋想唔想先，唔可以監粗嚟。
呢批古兵器係用青銅造嘅。
今日好涼快，好啱去野餐。
我哋呢啲草根出身嘅，邊度食得起啲咁奢侈嘅嘢吖！
事情已經有咗定局，就唔好再諗喇。
支光管唔着喎，係咪要換？
俾人打一定要還拖，俾返啲顏色佢睇。
補衫婆寶珊幫緊生番補裇衫。
你二奶仔嚟咋，你估好嘢會分比你？
呢期買咗好多嘢，而家窮到燶啊。
儆住使，唔好整爛呀！
幾時又去荃灣烚下烚下啊？
我一陣同客户有個約會。
個水喉開咁猛，啲水會fet到周圍都係。
呢啲紙皮賣到十蚊㗎。
公報私仇唔係君子所為。
佢倒吊冇滴墨水，又點識寫大字報詆毀你？
佢唔係真嬲嘅，扮嘅啫！
佢啲靈感真係源源不絕噉嚟。
呢場打吡賽你買邊隻馬贏？
如果揾到好工，梗係跳槽啦！
佢擺明係揼你雞等你一鋪清袋。
共享單車公司執笠之後，啲單車只可以當廢鐵斷斤賣。
佢會靠得住啊，豬乸都會上樹啦！
你阿叔我做咗咁多年人，有咩風浪未見過？
佢去相睇嗰陣，千揀萬揀，揀著個爛燈膽，揀著個花心蘿蔔。
冬天最正就係食蛇羹，又好味又暖肚。
速速磅，唔好兩頭望！
Kenny係你男朋友嚟㗎，你噉樣同佢嘅死對頭公司合作喎，手指拗出唔拗入，因住佢嬲你啊。
佢唔抵得人哋靚過佢，就周圍唱人整過容。
颱風迫近，海面上波濤洶湧。
各國元首嘅關係應該係對等嘅。
你犯下滔天大罪都唔知錯呀？
旺角有好多人響度拉客，捉住人唔放直至佢哋肯買佢啲嘢為止。
久一做啲久二做啲，一定做得完嘅。
佢睇完《古惑仔》電影之後，有一份江湖情。
而家好多年青人鍾意網購。
與其顧盼自憐，倒不如將悲憤化為力量。
賣翻版光碟係犯法㗎。
佢喺郊外發生車禍之後，自行去醫院求醫。
阿松佢日夜都喺度打機。
佢個人好好勝，唔輸得㗎。
今個星期日去家姐度游乾水，砌返十六圈先。
唔使擔心，個測驗好hea，做50條選擇題啫。
我係被擺佈去到海德公園，玩埋我阿爸啲低能公關伎倆扮幸福家庭。
為咗隆重其事，我哋請到校長嚟主持開幕儀式。
我覺得呢兩隻牌子都係差唔幾啫。
呢個做法更加之明智。
佢俾乜嘢甜頭你，搞到你聽晒佢話？
即使遇到疑難，我哋都唔應該放棄。
石硤尾寮屋區大火促成咗政府公屋嘅出現。
本店於年三十收爐，初八啓市。
聽講金魚好善忘，佢哋淨係記得3秒之前嘅事。
佢好不容易先至買到戲飛，點知臨時有事去唔到。
呢件嘢年代久遠，已經冇人記得佢喺邊度嚟。
頭先搭地鐵有個阿婆想打尖，雖然我排緊隊頭佢想插我後面條隊都影響唔到我，但我照出聲話佢叫佢去排隊，見住佢面懵懵咁拉住㗎車仔行返去後面真係爽。
本港裁判法院內駐有庭警。
我寧願神柱有day off，都好過硬食天地堂。
我地應該加強彼此嘅溝通
可唔可以攞呢個公仔俾我？
佢上個月爆血管入咗院喎，唔知搞成點呢？
受天雨影響，路面較為濕滑，請各位小心。
東華三院收到一筆匿名捐款。
嗰個古玩收藏家決定將全部收藏品贈予博物館。
唔好咁摺啦，一齊玩啦。
我哋一方面希望下一代尊師重道，另一方面亦應該為佢哋樹立榜樣。
發燒、頭痛、流鼻水係感冒嘅症狀。
你㗾㗾聲同我做埋啲嘢佢。
阿松走去學養蜂，結果畀啲蜜蜂針到佢入咗醫院。
我衝完線太攰就𨀤低咗。
你睇吓個八婆對住條仔發曬姣咁，又跌膊又咬唇，莫非真係飢渴成咁？
佢份人收收埋埋噉，都唔知佢諗乜。
儒家思想認為「禮」係理想社會不可或缺嘅元素。
叫佢星期一前做完，今日先至話佢唔記得做。真係冇嚟搭霎！
呢度防衞森嚴，唔係人人都入得。
唔少人經常濫用他人嘅同情心，走去扮傷殘人士呃人捐錢。
我想邀請你幫我間餐廳題字。
好多人都話狗好忠心。
一連放咗兩個月暑假，夠晒皮嘍。
佢擁有呢個單位嘅一半業權。
功夫流派各有各師承。
唔好喊啦，至多我請你食雪糕吖？
由呢度搭車去中環要幾耐？
軍隊夜襲敵營，敵軍陣腳大亂。
警方已經佈下天羅地網，個賊應該走唔甩。
仲爭少少咋，唔好放pea呀！
啲小朋友喺公園入面四圍奔跑。
架車咁大，唔掙在坐多幾個人。
我都唔識你，你想白撞呀？
呢題我唔識做㗎，個答案我老作㗎咋。
啲人以為喺網上講嘢就冇後果。
係咪轉完數就有得試身？
兩兄弟嘅脾性爭天共地。
落雨顯得啲露宿者更加可憐。
為控制社區傳播，患者將會被送去隔離營。
呢個邊係男人呀，你睇清楚啲？
可唔可以唔飲中藥呀？好苦呀！
呢首歌係佢自己作詞嘅。
坐得耐間唔時要起身舒展下。
你哋傾少陣計，聽吓書得唔得啫？
恒指一日間由2萬點扽到落1萬5千點。
學生要求政府修改大學條例。
我哋今次強化咗呢個設計嘅結構。
我細個喺樓梯跌咗落嚟，左手受到重創。
當年呢度係一個遊樂場嚟㗎。
佢哋已經搏盡架喇，但係始終都係輸咗。
呢片地域係我嘅！冇我嘅批准邊個都唔可以入嚟！
佢竟然食咗佢女朋友，真係喪心病狂啊。
想busking，有冇伴？
喺今次嘅打拳大賽入面，阿明氣勢如虹。頭先嗰局佢仲一拳就打到阿松飛咗落雷台。
佢俾咗一打蘋果我，但係好多都係爛嘅。
呢個有錢佬腰纏萬貫，係咁意都可以俾幾個億出嚟。
啲龜見到黑社會開片即刻鳩縮晒。
隻股票今朝升到叭叭聲，早知噚日入定貨啦，真係揼心。
同一樣嘢講十次，囉唆完未呀？
結咗婚之後佢好生性，冇再出去飲酒。
乳癌係女性最常見嘅癌症。
呢首歌嘅低音好有節奏感。
喂你點做嘢㗎？啲客喺度嘈喇！
喺疏散部署中，傷者應該獲得優先考慮。
受清拆影響嘅居民，須符合資格，先可獲安置入住公屋。
哥哥同細佬啲襪撈亂晒喇！你分返開佢啦！
你而家啫係喺我傷口上面灑鹽啫。
求先架小巴真係攞膽，突然轉出嚟差啲撞死我。
食完糖或者朱古力，記得要刷牙呀。
呢個鏡頭點解咁貴㗎？
佢會喺六月尾出新碟。
你明知佢哋兩個拍拖，仲要走去做電燈膽，咁唔通氣㗎！
佢平時又話自己幾有善心，點知一講到捐錢就口爽荷包𣲷。
《命運交響曲》係貝多芬嘅名作。
呢隻狗仔嘅表情真趣怪。
阿媽話得我一粒仔，傳宗接代就靠晒我喎。
尋日又有人瞓瞓下覺猝死左啊！
有好路數記得帶挈下我呀！
佢個仔轉吓眼就成年喇。
我願意同你長相廝守。
佢摵起條筋走去屋企附近嘅魚塘釣魚。
扽乾淨件衫啲餅碎喇！
大陸唔係叫佢做碧咸㗎，叫貝克咩咩咁㗎！
廢話少講！精精哋交返筆錢出嚟！
佢喺呢齣戲裏面做丑角。
條數加埋會唔會過筆直㗎？
出面有危險，都係留喺户內避一陣先。
舉報罪行係市民嘅義務。
呢幾部𨋢成日飛𨋢，行樓梯好過。
佢兩個嘈咗幾日，今朝終於埋牙打鑊甘。
今次旅行團嘅團費係200蚊。
請喺適當嘅方格入面畫上剔號。
夥記，唔該俾杯水吖。
我哋而家會dem一次比賽個流程先。
佢着起西裝又幾神氣喎。
你哋唔好嘈喇，目前最緊要嘅係保持冷靜。
佢孜孜不倦咁教育學生。
去郊外露營要住喺帳蓬㗎。
呢個責任我擔當唔起。
佢心入面有好多盤算。
你預多啲嘢食會好啲。
天文台喺凌晨掛起三號風球。
我約咗佢五點鐘喺度等。
生得靚仔有鬼用咩，你買嘢又唔會用塊面嚟碌卡。
恒指跌破左一萬點嘅心理關口。
我喺呢座大廈度買咗兩個單位。
如果你唔去我就唔去喇。
佢成日講埋晒啲鹹濕嘢。
二戰期間，納粹德國對猶太人發動種族清洗。
佢每次遲到都一定有借口嘅。
我份報告唔係寫得幾好，聽日開會嘅時候實俾老細插到飛起。
成日濫用上天嘅名號去咒人畀「皇天擊殺」係會遭天譴㗎！
洪水氾濫，令唔少人喪失家園。
自從打仗用多咗坦克車，騎兵就開始消失。
香港軍裝警察標準配備嘅左輪可以上六發子彈。
呢兩個因素係直接相連嘅。
呢間酒家用啲飯碗好袖珍。
點完餸之後，伙記問要幾多碗飯。老豆就答：「就要人頭飯啦！」
短短一年之間，我已經去咗四個國家旅行喇。
咁大隻鑊揾邊個孭啊？
你嗰陣重男輕女，咪唔供我去讀書囉。
復活蛋同復活兔係復活節嘅重要象徵。
我哋聽晚去私房菜食返餐好嘅。
無論點，我都唔會放棄。
空姐發現有隻機艙老鼠趁其他人瞓著，靜雞雞打開機艙行李櫃偷嘢。
真係勢估唔到佢哋係咁攻擊你。
而家冬天要過咗十點鐘至天光。
佢哋相戀咗二十年先結婚。
佢爸爸唔喺度嘅時候，家族嘅生意就由佢打骰。
嗱，你一筆還一筆，貪污還貪污，外遇還外遇，唔好將兩樣嘢撈埋嚟講。
不如放學一齊去篤波咯？
補習先生又貼中試題喇！
你一面行一面跳，因住跌親呀。
以前啲人話，香港地遍地黃金。
件衫閃令令㗎，好鬼靚！
香港選手而家喺比賽佔上風。
佢搬咗去山入面，過隱居嘅生活。
傻豬嚟㗎，唔使驚，我會保護你。
餓喇，去邊度醫肚好啊？
而家啲家長都希望自己小朋友多才多藝。
喺太平山頂可以俯瞰成個維多利亞港。
想贏佢？你梗係燒壞腦定嘞。
Beyond拆夥之後，好多fans都希望佢哋可以復合演出。
今次世界盃四強入面有兩支亞洲隊。
就算遇到困難，我哋都唔應該輕言放棄。
我阿媽幾十年前搭洗頭艇落嚟香港㗎。
做會計真係好辛苦，晚晚都踩到凌晨先收得工。
聖保羅係南美洲最大嘅城市。
佢攞起個手袋就走嘞。
阿明對生物學好有興趣，佢想將來做生物學家。
知恥係做人嘅其中一個條件。
招呼唔到，多多包涵。
遊戲嘅新版加插咗一個新角色。
自從佢受咗傷之後都冇參加過比賽。
你諗住點樣處置呢部舊電腦？
呢套戲由選角，編劇以至拍攝都係由佢一手包辦。
台灣周街都係嘢食，去一個禮拜真係肥十磅都似。
佢要賣咗間屋嚟償還銀行嘅債務。
架巴士仲有好多空位。
根據以往嘅軌跡，我預測公司今年會有虧損。
近期劫案增加，市民要提高警覺。
幫我買個啤啤，我聽日啦啦隊要用。
塑膠係良好嘅絕緣體。
呢隻牌子自從俾人踢爆用假料之後，佢啲產品就變晒做蘿底橙。
有啲男仔鍾意漁翁撒網，成日約唔同女仔出街。
阿晴睇劇睇到津津有味咁，套劇一定好好睇。
我都係本住一試無妨嘅心態㗎咋。
下級員工會按表現加薪。
佢上手比較慢，所以你可能要重複講多幾次。
好多原因加埋一齊，做成星期五的灰機。
我想諮詢下律師嘅意見先做決定。
佢飾演一個唔正直嘅警察。
女仔之家，你姿整啲啦好冇？
部電腦有啲唔對路，係咪中咗病毒呀？
既然大家傾唔掂數，一拍兩散囉！
赤道係南北半球嘅虛構分界線。
老師應該指出學生嘅錯處。
你同你上司關係好唔好？
我哋每年都要返鄉下祭祖。
佢做上線嘅，底下啲人開單佢都有錢分㗎。
班後生仔真係唔得冷靜。
有班道友喺公園集體啪針。
佢份工好hea㗎，冇咩嘢做，每日四點半就收得工。
我身為一個汽車維修員，隨身袋住支士巴拿係好合邏輯㗎。
白裏透紅嘅面色係健康嘅象徵。
繁忙時間，絡繹不絕嘅車輛喺公路上行走。
你未肥過佬？我唔信。
所謂拗直同志係基於視同性戀為疾病嘅不當預設。
呢排村屋好多老爆，大家小心啲。
一見到數學題就眼花。
呢首歌最近咁hit你都冇聽過？有冇搞錯呀！
佢醉酒打人，對方要求賠償。
我聽到佢哋要結婚嘅時候，覺得好突然。
學生只須繳交港幣二十元。
我真係好開心可以遇上妳。
老師調位都唔睇高度嘅！我全班最矮坐最後，黑板都睇唔到。
美國有雄厚軍事實力。
紂王係一個中國歷史上出名淫靡嘅皇帝。
我仲未諗好副手嘅人選。
你份人咁揦西，我哋信唔過你啊。
因為我哋大家都有細路，所以過咗一陣，我哋就順理成章講佢哋。
最後佢退出咗呢段三角關係，唔想再糾纏落去。
先生，我想去洗手間啊！
張約寫得好死，唔做唔得。
通常有紅事白事都會吹啲打。
后海灣北部原本係香港嘅水域，主權移交後依家由深圳管轄。
喺咁多見工嘅人裏面，佢一枝獨秀，係難得嘅人材。
今次個交流團有十五個學生參加，仲有兩個老師帶隊。
我哋行咗好耐，極肚餓。
大會將會聚焦討論煤炭。
青山公路係香港最長嘅行車公路。
佢嘅資歷坐呢個位勝任有餘。
工人凌空清潔大廈，一定要佩戴安全帶。
唉呀！踢到你添，罪過！罪過！
呢批出土嘅石器有相似嘅紋飾。
聽講佢畀人誘騙去投資一啲債券，蝕咗十幾萬。
考試冇温書，凶多吉少啦今次。
呢份嘢拎去碎咗佢吖。
大佬啊佢平成噉，就算孭咗𠝹波袋都唔會有任何睇頭㗎喎！
啲歌迷一窩蜂走埋去叫佢簽名。
小圈子選舉一啲都唔民主。
我哋希望產品嘅質素一致。
我而家嘅生活捉襟見肘，邊度有錢去消遣吖？
佢唔只已婚，仲有兩個小朋友。
高高瘦瘦嘅女仔着起條長裙上嚟，真係不得了。
你啲唔見得光嘅嘢最好就係一把火燒晒佢。
呢條友踢一踢就郁一郁，好冇交帶。
唔好意思，我都知可能會唔啱聽，但係真係不吐不快。
警察向記者頭部發射橡膠子彈，記者幾乎中彈。
噉你而家即係想點吖？
至少我都叫做幫過手，你呢？
我同佢已經拍咗兩年拖，但係手仔都未掂過呀。
丁酉雞年大年初四仲係公眾假期，所以大家直至年初五先擺出「年初四噉嘅樣」。
札一札佢，睇下啱唔啱。
快啲拍死隻蚊啦，唔係又俾佢針架喇。
暴徒擾亂公共秩序，傷害無辜嘅市民。
距離預產期得返三個禮拜，你要盡快執定個走佬袋呀！
我屋企有四個廁紙架裝廁紙。
你睇，上空有架飛機！
豆漿有好豐富嘅蛋白質。
你播音樂播得太大聲喇。
屋企人個個都各散東西，唔知幾時先可以一家團聚。
自從老闆件貪污醜聞公開咗之後，佢就俾啲投資者睇成過街老鼠。
大病一場之後，佢雖然好返，但係身體重係好虛弱。
啲員工四分五裂，你間公司好難搞得好。
你個仔真係好趣緻嘅唧。見到佢個面珠墩就想搣喇！
呢個户主有好多層樓。
我喺公司裏面只係一件小薯，冇人會聽我意見。
乜你咁大頭蝦㗎？未掹鎖匙啊！
佢要我日日督住佢先至肯做功課㗎。
冇咗你嘅生活真係好苦悶！
佢兩兄弟原來冇血緣關係。
我喺動物園見到好多種動物，比如長頸鹿、大象、斑馬、犀牛等等。
三更窮五更富，惟有珍惜現在！
筆者認為，該數據唔能夠證明兩者間嘅因果關係，只能夠説明數字彼此有比例上嘅關聯。
可唔可以同我包起啲禮物？
呢個罌入面有好多糖。
入選港隊嘅球員將會代表香港出戰今屆世界盃。
一個減肥療程要三個月。
佢已經量地量咗成個月。
你件衫黃黚黚喎，幾耐冇洗過啊？
聽講你而家學緊書法，學邊隻字體啊？
你唔好咩都收埋喺心啦，有咩事可以同我哋講。
做乜成日𢯎痕㗎？皮膚乾就搽潤膚膏啦。
隻藥開始見效，我已經舒服好多。
你唔好去當兵啦。萬一有咩冬瓜豆腐，我都唔知點算。
將個櫃嘅尺寸send返畀我。
呢幅圖片顯示咗三個正方形。
今日老師請假，下星期上多一堂補課喇。
從左右兩翼夾攻敵人。
佢唔知頭唔知路，你又何必遷怒於佢呢？
佢瞓喺地下死都唔肯走。
醫生叫你唔好做劇烈運動啫，你唔使矯枉過正，乜嘢運動都唔做㗎。
你份計劃書第二點唔係好make sense喎。
兩個人嘴唇交錯，錫咗好耐。
氣象嚟講，我係門外漢，最多都係留意官方公佈之餘，睇埋坊間愛好研究者嘅資訊啫。
你仲細，唔明咩叫失戀㗎喇。
我個朋友染啡咗佢啲頭髮。
好似公司聚餐噉嘅場合，你應該着得斯文啲。
我覺得一個人月薪冇六位數唔算中產。
fans喺機場守候多時，就係為咗見到偶像一面。
對唔住呀，我唔記得咗你個名。
受歐美文化影響，雀斑妝慢慢成為一種潮流。
過咗十年，一班同學終於又相聚喇。
呢啲低俗笑話好無聊囉。
長途機可能會嚴重擾亂你嘅生理時鐘。
舊式手機唔可以充過夜。
部相機壞咗，你chok佢都唔會好返㗎啦。
佢喬裝成警察去打劫銀行。
我見佢喜形於色咁，唔知係發生咗咩事呢？
講明條件先好簽約啊。
啲塑膠用耐咗之後韌力會變差，好易斷。
我想聽下你對呢件事嘅睇法。
佢成日唔做實事，喺度整色水。
佢做嘢好努力，一年就做咗總編。
你爸爸識校長嘅，拍膊頭咪可以入呢間學校囉。
宋大狀多年嚟處理商業訴訟。
佢唔甘心一世都係噉過。
佢趁住冇人睇到，乘機偷走。
想有安穩嘅退休生活，就要未雨綢繆。
個女冇嘢叻，最叻駁嘴。
太陽曬到頭殼頂你都未起身嘅！
佢哋限令居民三日內要離開。
佢呢番言論引起公眾激憤。
人言可畏，小心啲講嘢。
我喺巴士度見到個變態婆係噉喺度大嗌。
個賊喺警察嚟之前就逃之夭夭。
鬼叫你唔去咩，而家唔夠人嘞。
個毒撚完全唔識同人溝通。
你唔應該同老師頂咀。
差唔多隊隊搖滾樂隊都有鼓手。
有時善惡嘅分別只在於一念之間。
夜晚成日有光照過嚟，我估係有人玩電筒。
你明知人哋結咗婚重鍾意人，何苦呢？
「而家幾點啊？」「八點三。」
呢個碑係愛嚟紀念瘟疫嘅死難者嘅。
佢食飯嗰陣要撈埋啲電視汁。
放咗十日假，一開電腦有成幾百封電郵呀。
佢承認報告當中有失實嘅成份。
我聽唔到你講乜嘢啊，你可唔可以重複一次啊？
政府呢個政策擺到明向大財團傾斜。
我雖然不聰明，但是我也不笨。
睇呢位師兄手勢，似係行家喎。
你屋企冇條件供你讀大學。
一個成熟嘅人應該識得點樣忍受痛苦。
以前啲人結婚前會入元朗買幾擔老婆餅。
捱咗咁多年，都仲要戴口罩
灣仔藍屋有70幾年歷史，由於裏面冇裝抽水馬桶，係少數仲要倒夜香嘅古老住宅。
個男仔睇落都算四四正正。
終於出咗成績，可以放低心頭大石喇。
呢件事義不容辭，我幫得手嘅即管開聲。
阿明，今日到你做值日生喇喎，快啲去擦黑板啦！
黃霑係香港填詞界嘅巨人。
恆指急升一千點殺得淡友措手不及。
呢杯飲品嘅酒精含量好低。
班sales好落力噉sell我買嘢。
我已經搭通晒天地線，資金一到手我就可以開始我盤生意。
想當年我伯爺響呢行都揾唔少錢。
肥胖會引發各種健康問題。
佢嘅宣傳手法與眾不同，值得參考。
佢細細力拍下我膊頭。
呢個係我專誠買嚟孝敬你嘅。
呢套戲爆晒場喇，睇第二套好唔好？
佢咁有誠意，收佢為徒啦！
頭先場馬真係爆冷門！
啲細路真係冇時定，一眨眼就唔知去咗邊嘞。
塊面紅晒嘅？飲酒嚟呀？
工程拖長咗，成本就會上漲。
佢讀書幾用功，考試成日攞滿分。
記得每個細節都要執到正，唔好予人口實呀。
如果有人浸親，你應該跳落去救佢。
出售股票套現近六十億港元
我授權咗佢幫我拎份文件。
你都咪話，呢三隻相思雀自始之後真係好唱口咗好多，重活潑咗好多㖭！
呢套戲嘅男主角攞咗影帝後就變成長年票房毒藥。
佢隻減肥藥食咗一個星期咋嘛﹐就搞到成個人落晒形。
我要同人拆㗎，唔係自己袋晒。
佢有重大嘅消息要宣佈。
咸豐年前嘅事提嚟做咩吖？
大廟灣存有南宋年間嘅石刻。
你身邊好多妖孽，自己好自為之。
越南畀法國殖民過，河內有啲建築都好有異國風格。
佢份人與世無爭，唔理辦公室政治。
政府決定將馬場改建做公園。
星期日得唔得閒打波？
因為天氣惡劣，啲航班全部delay晒。結果啲空姐食晒死貓，係噉比乘客鬧。
我奉皇上之命將你處決。
你做錯事，媽媽教你，唔准駁嘴。
一百蚊新台幣係紅色嘅，印咗孫中山個樣喺上面。
喺花園入面加一個水池會令間屋變得有格調。
佢有一個幾轟烈嘅愛情故事
呢個花樽手工好精細。
發燒同中暑唔同㗎：發燒係因為有其它病所以體温升高，而中暑就係因為體温升高引致嘅病嘞。
出面好大雨喎，記得帶遮呀！
黑死病係歷史上有名嘅瘟疫。
呢五十年真係有好大變化。
佢將你論文啲用字改頭換面之後，就當做另一篇新嘅論文。
呢件事好重要，唔可以咁兒戲。
今年公司只係取錄咗兩名大學畢業生。
佢聽日就考試，但係而家仲懶懶閒噉，連書都未開始温。
考試交白卷嘅話點會有分呀？
喺良師嘅春風化雨之下，學生可以喺輕鬆嘅環境下學習知識。
佢真係好慘，俾男朋友𡁻完鬆。
伯母呀，你煮啲飯好好食呀，我可唔可以多啲上嚟食飯？
我細個嗰陣有個夢，想大個咗做天文學家。
太爺最錫嘅就係阿爺。
啲酒質素咁低劣就咪鬼飲啦，傷身㗎！
老細話我冇盡到職分，所以今次冇得分紅。
你地兩個做咩苦瓜乾噉樣嘅？
我睇過啲電影場次喇，唔啱時間。
阿釗見義勇為，見到個女仔跳海就即刻落水救佢。
睇個勢聽日都係唔會打風架嚹。
醫生話燕窩雖然有益，但燕窩有毛粒，會對有敏感人士造成反效果。
颱風襲港期間，市民應該留喺屋企，以策安全。
市民對今次爆炸事件議論紛紛。
香港隊同韓國隊將會喺決賽中比拼，爭奪冠軍。
今次行動俘虜咗敵方嘅首腦。
講多無謂，做實事好過啦。
開個噉嘅價，邊個會買呀？
佢考咗車牌六年，終於成功嘞。
呢個老師衰十一，下世都唔使再做。
打乞嗤應該用手巾仔揞住個咀。
呢首詩讀起嚟好順口。
圖書館係知識嘅寶庫。
喺香港，成人先可以合法買酒。
保險佬食好多佣，小心俾佢哋呃。
政府對於問題視若無睹。
你粒聲唔出噉，有心事呀？
佢批評人嗰陣通常都講到好含蓄，廢事搞到人地唔開心。
佢老公成日有女人埋身，所以睇老公睇到實一實。
有咩就留返拜山先講啦。
香港嘅玉石曾經聞名世界。
佢日日都著黑色衫，覺得噉樣好型。
佢通咗三晚頂，而家好疲弱。
你又繃緊塊面做乜呀?
我仲記得以前先生對我嘅鼓勵。
阿松複製咗個有病毒嘅file，家吓搞到全公司嘅電腦都中晒毒。
喂！做咩咁頹呀？仲未出到pool咩？
返工時間搭地鐵逼到變做沙甸魚㗎。
佢哋而家做埋隔籬鄰舍，朝見口晚見面。
我都一把年紀喇，想唔收山都唔得。
線人講嘅嘢有啲料到。
玩二人三足好考默契。
你肚餓就出聲啦，等我拎啲曲奇餅俾你食。
佢歷盡風霜先有今日嘅成就。
上頭已經派咗人去接替我嘅工作。
咁耐以嚟我都未去過嗰度。
希望我唔會太直接啦。
佢辭職創業，準備大展拳腳。
呢個係數學界嘅世紀難題，好多數學家用咗成世時間都解決唔到。
噫！好核突呀個阿叔，大庭廣眾喺度摳屎忽。
你成日流鼻水唔抹，好鬼核突㗎你知唔知呀？
大家一條心為慈善機構籌款。
間房咁亂嘅，你搞咩花臣？
呢個鐘數搭地鐵冇位坐㗎，不如搭巴士啦。
請好好保管自己嘅財物，提防扒手。
誘捕、絕育、放返去原地，係控制流浪動物數量嘅常用方法。
關於呢個問題，我哋下次再討論啦。
講明先，我乜都唔知㗎。
呢個玩具係用膠造嘅。
同性戀喺歷史上並唔係新奇現象。
就算佢哋嘅身體有殘缺，都可以好似正常人咁生活。
佢同屋企人炒大鑊炒到家變咁滯。
我條女成日chur我，晚晚唔傾到一點都唔俾我收線。
飲得水多口寡，飲椰青好過。
成個商場影都冇隻，真係好得人驚。
好話嘞，我就係佢師傅。
《葉問》入面嘅比武場面拳拳到肉，令人睇到人好肉緊。
呢個失蹤嘅男童喺今日揾返。
夠鐘開飯喇，快啲拎啲碗筷出嚟啦。
佢下個月會喺日本出席一個研討會。
香港有好多電訊公司。
佢好口疏㗎，唔好同佢講秘密啊。
好多男人都渴望有自己嘅紅顏知己。
冇嘢，想問返你聽日係咪請咗假。
呢間酒店嘅設計幾奇特。
佢作咗首歌參賽，喺台上拎支結他自彈自唱。
個小巴司機衝紅燈，跟住俾架警車截停咗。
自從呀爸呀媽過咗身，我男朋友就成為咗我唯一嘅精神支柱。
佢皮膚好乾燥，似個生乾精。
頭先搬嘢又熱又攰，飲完杯嘢成個人啹晒！
吓？澳門輕軌仲未起好？
二人對望，即時心領神會。
你冇講錯，佢的確係個衰人。
我仲以為你真心鍾意人，原來你只係想呃蝦條！
佢得閒拎咗隻龍鳳鈪出嚟咬，先發現原來唔係用真金造。
你個女嬌生慣養，一個人去外國掂唔掂㗎？
烏雲密佈，我諗今日會落大雨。
呢間公司啲marketing好唔掂。
司機，請問呢架車經唔經中環㗎？
你放手俾佢搞啦，佢掂嘅。
佢岩岩醒過，食左少少野再加埋食藥，又再訓咗。
無論敵人有幾強，我哋都會奮戰到底。
佢齋靠自己份糧點買到新車啊？
仲有兩分鐘就落堂喇！
第二次世界大戰對我哋有深遠嘅影響。
咁大支汽水都係七蚊咋。
細佬同同學捉緊鬥獸棋喎，你捉唔捉啊？
我霎時間記唔起佢係邊個。
呢度咁鬼熱，唔該開冷氣啦！
我哋試咗好多次，最後都得咗。
劉生佢發錢寒㗎，俾錢佢佢就乜都肯做。
今日畀差佬抄牌，又白做喇。
我出世之後爸爸就走咗，我媽媽守寡養大我嘅。
你哋竟然瞞住我做咗咁多衰嘢！
做咩你今日悶悶不樂噉嘅？
我梗知你唔sure啦。
手術完個醫生幫我縫針縫得好仔細，個傷口冇𤶸咁滯。
禮拜六日我鍾意留喺屋企煲劇。
你屢次頂撞上司，睇怕嚟緊都冇運行。
鹽焗雞係傳統嘅客家菜。
呢排日日瞓到自然醒，認真爽皮。
髮簪有上千年嘅歷史。
燒賣係我嘅至愛點心。
我喺北京生活咗十年。
教宗出訪嗰陣身邊實有一大堆侍衞。
佢寫文章時鍾意用好難嘅詞，真係故作高深。
今年主場採用全面對號入座，購票球迷除咗選擇球場自由席之外，所購門票都係事先劃好座位，但唔會提供俾球迷揀位。
你唔應該為難啲學生㗎喎。
我哋要留低綵排，冇時間出去食晏。不如嗌飯盒返嚟食吖？
我哋而家誠聘一位服務幹事。
香港地產霸權好嚴重，啲小商户又做唔住，仲搞到啲嘢鬼咁貴，真係民不聊生呀依家。
個袋白賴晒，我唔鍾意。
我電腦個喇叭啲聲好空洞，係時候要換喇。
如果下世我可以再同你喺埋一齊就好喇。
雖然佢已經三十歲，但係仲係大唔透噉，鍾意玩啲細路遊戲。
唔好以為自己係名人就大晒！
你當做好心，施捨碗飯俾我食啦。
企喺佢隔籬嗰個係咩人嚟㗎？
個女仔都收左你份禮，仲唔打蛇隨棍上約人出街？
佢好貪心㗎，去食餐飯都sa咗人哋套刀叉。
有飛機師畀人炒咗之後，改行做的士司機。
呢塊玉係我哋唯一嘅傳家之寶。
曲奇餅都可以整到成幅砌圖出嚟，會唔會太屈機？
間房好悶熱，可唔可以開窗？
呢個人一啲教養都冇！
佢昏迷咗三日都仲未醒。
有個學生俾人發現咗剽竊佢同學份論文。
你行先，有問題嘅話，我會喺後面接應你。
現階段患者追蹤做得好慢。
佢唔值得賺咁多錢，我地一於跳閘。
本地足球隊成日請外援幫手。
今晚餐飯由楊枝甘露守尾門。
有過百人喺度，今次疊馬啦！
以前公司有一班人搞小圈子唔同其他人講嘢。
佢成日掛住同同事吹水，梗係俾人炒啦。
佢咁曳，一陣先慢慢炮製佢。
你再原地踏步，就會俾人超越。
佢留力留到最後100米先爆上去。
我哋公司想請佢，點知畀對家截咗糊。
更複雜嘅嘢佢哋都搞得掂。
佢話到間餐廳點好食法，試過咪又不外如是。
阿松去咗個山洞度暫住玩野外求生，兩日之後就畀人車咗去醫院。
我都唔係行得好慢啫，點解咁都要推我？
上一次阿仙奴喺主場敗陣已經係三個月之前嘅事嘍。
古琴藝術（斲琴技藝）喺2017年列入香港非物質文化遺產代表作名錄。
聖經話，世人都犯咗罪。
我哋喺死者嘅寓所發現到疑犯嘅指模。
你爸爸委託我照顧你。
你爭啲就攞到冠軍喇！
我最鍾意食嘅點心係蝦餃。
佢好爛滾，最後仲染咗性病。
我望落會唔會好老啊？
呢句説話就係全篇文章嘅精髓。
私校啲資源係多過官校好多。
呢套劇嘅收視屢創新高。
呢粒係世上絕無僅有嘅完美寶石。
臨近復活節，幼稚園最鍾意教學生整復活蛋做勞作。
佢係一個明白事理嘅人。
北京係中華人民共和國嘅直轄市。
佢自從破產之後，眾叛親離，宜家舉目無親，認真慘情。
佢呢排嘅行為變得好怪異，係咪吸緊毒？
佢終於得償所願，考到一級榮譽。
你係咪high大咗？係咁喺度大笑大叫。
呢個肥妹咁得意嘅？你個女嚟㗎？
佢返工淨係識托老闆大腳，唔怪得個個同事都咁憎佢啦。
你要小心啲用字，唔好畀人捉到你錯處。
政府近期致力改善少數民族嘅語文教育。
佢係教徒，所以星期日通常都唔得閒。
你油指甲油到出晒界，用啲洗甲水洗走佢啦！
呢部電影囊括五項大獎。
我鬥緊我篇論文，鬥咗三日三夜。
依排股市係咁跌，一買已經坐艇。
燈塔附近有四支大炮。
沿住條路行10分鐘就到。
史高斯係曼聯嘅元老球員。
等我考下你：你知唔知澳洲嘅首都係邊度？
邊位呀？我唔認得你喎。
唔好挨住埲牆啊，好污糟㗎。
今日熱到我覺得自己就嚟熔。
世事如棋，每局都光怪陸離。
佢有好多計劃，到最後都係無疾而終。
「你可唔可以借架車俾我啊？」「當然可以啦！」
你八達通餘額不足喎。
我燒多啲金銀衣紙俾你，等你響下面住得安安樂樂啦。
佢撞車撞到個脾臟大量出血，結果要切咗佢嚟保命。
有個高官喺外遊時發生交通意外，對撼嘅私家車竟然係藝人嘅座駕。
我再唔返去就會俾老婆小。
做得廣告呢行就梗係要食腦啦！
去到網都冇得上啊，玩正氣咩！
朋友喺我落難嘅時候伸出援手，我先可以企返起身。
難得有情人，相愛相親
你要小心看管自己嘅財物。
我要守禮拜，星期日朝早唔得閒。
唓！佢上位靠人脈之嘛！
佢邊得閒呀？佢要湊仔嘛！
阿明係我嘅人生導師，教識咗我好多嘢。
佢對我有恩，但係我都唔知點報答佢好。
1號幹線係連接香港仔同沙田嘅幹線。
你上個星期日點解唔嚟嘅？
我本身買咗兩張商務客位嘅機票，點知佢哋冇晒位，唔使加錢升咗級做頭等。
我姑姐做推拿嘅，好多客都話揾完佢全身精神咗。
你買咁多餸，到時啲濕貨食唔晒又變壞喇！
佢份人好爽直，好容易相處。
你要明白基本嘅概念，先可以繼續討論落去。
自拍神棍對於鐘意自拍嘅人嚟講真係福音。
「咁夜揾我咩事？」「冇啊，我想話叫你屙尿啫。」
聖誕大減價全部貨品五折，只限兩日，機不可失啊。
呢個總統喺賓州嘅民意搖擺不定。
嗰種感覺真係無與倫比。
我已經喺水上飄流咗三日嚹！
佢放咗工仲夜晚去讀書，好上進㗎。
換件衫都咁耐，搞咩花臣呀你？
坊間提出唔少增闢土地嘅建議。
你有幾多個細蚊仔呀？
我想查詢一下你公司嘅地址。
文章仲有啲沙石，有待改善。
你嘅行徑唔值得原諒。
胖虎佢真係孔武有力，一手打到大雄飛上天。
你捱咗兩晚通宵喇，快啲返屋企啦！
今年嘅香港小姐好有氣質。
佢係個飲水思源嘅人，即使成咗名，都冇忘記過當年幫助過自己嘅人。
左手邊係王生，右手邊係文生。
佢冒名代佢細佬去比賽俾人發現，所以被取消資格。
係佢指使我換咗你啲藥㗎。
阿松佢識咗個大佢廿年嘅女朋友，喺度食拖鞋飯。
禁區範圍，唔准泊車。
綠茶對健康有好多好處。
我哋一齊探討呢個問題。
阿松佢早排破咗產，而家刮緊沙。
呢個單位有梗廚、明廁，好多人爭㗎！
三日之內你都唔可以飲酒。
生嘅肉要擺落雪櫃度保鮮。
我落咗小巴喇，喺村公所，你門牌幾多號呀？
金字塔嘅側面係三角形。
因為山泥傾瀉，部分公路要封閉。
呢件冷衫係過頭笠嘅。
阿婆你都恰，咁你又確係抵屌嘅。
請各位運動員就位，比賽即將開始。
佢哋擺咗圍解穢酒之後就換咗套孝服。
媽媽話芫茜豆腐湯可以下火。
呢個細路好聰明，一教就識。
佢對股市近況瞭如指掌。
唔好理個醉酒佬啦！陣間佢發起癲上嚟我哋就慘啦！
呢間工廠設備簡陋，點開工呀。
對唔住，我認錯人喇。
自我中心嘅人，唔會考慮其他人嘅感受。
佢打完人之後就畀車撞到，呢啲咪現眼報囉。
琴日我同佢炒咗，所以你唔好叫我幫你揾佢喇。
新中國成立之後，皇帝嘅後人都變成平民喇。
你逃唔出我嘅手掌心！
呢條公路將會封閉三個星期進行鋪路工程。
香港需要更多濟弱扶傾嘅有心人。
上體育堂嗰陣，老師都會叫學生盤腿坐低。
用膠紙將兩支飲管駁埋一齊。
你是否願意娶佢為你嘅合法妻子？
先生俾咗粒星佢獎勵佢幅畫。
最終嘅測試先最緊要。
有啲配水庫嘅上蓋用嚟做遊樂場，有啲就閒置咗。
佢整容之後，個樣好人工啊！
阿修份人好專橫，永遠都唔聽人意見。
佢自從公司執咗笠就日日留響屋企食穀種。
A餐同B餐，你會揀邊樣？
間屋咁多年嚟都冇人理佢，已經變得好殘。
你講説話唔可以咁無禮貌！
大頭菜嘅根同葉都可以食。
兩個人相愛、相處真係好難，得到浪漫，又要有空間……
落一落街啫，踢拖得啦。
解決問題首先係要正視問題。
呢間公司嘅老闆已經五十歲。
個傻婆又唔見咗個銀包喇！
附近將會進行爆破工程，請駕駛人士留意。
咩專家喎，咪又係吹水？
天花係人類史上第一個被消滅嘅流行病。
個賊走咗佬，下落不明。
嘻，大家又唔係十冤九仇，使乜咁惡呢？
你咪話啊，而家夏天都冇乜人着涼鞋嘅？
我哋班主任下個禮拜結婚。
特首向死難者家屬致以深切慰問。
隻鞋有粒嘢哽住我隻腳。
我遲咗少少啫，佢就喺度阿支阿左。
佢考咗三年車牌，卒之都考到喇！
成日用手機打卡，你啲私隱冇晒喇。
去邊度食飯都冇所謂啦，快啲有得食就得嘞。
我學咗溜冰好耐，但依然係邊行邊撻。
呢款麪包望落好似好普通，但係製作工序其實一啲都唔簡單。
我已經預備咗聽日嘅早餐啦。
支警棍兜嘢扑落佢個頭。
今個月失業率增加咗百分之零點二。
你一岌頭，我就去馬。
架校巴載住十六名學童。
中國最長嘅河流係長江。
張梳化好啞色，同間屋唔係咁襯。
前兩個街口有車禍，而家塞晒車。
妳而家喺咩嘢位置？我即刻飛的過嚟接妳。
摸完酒杯底，大家都貓貓哋。
佢好堅強，唔肯向癌症屈服。
全個教堂都肅靜無聲。
佢成日都搬弄是非，成間公司都唔鍾意佢。
佢係我個仔，兼我業務上嘅左右手。
我真係好驚訝，真係有男人咁乖㗎咩？
出國遇事唔使太驚青。揾就近嘅大使館就得。
甲：「聖誕食大餐好唔好啊？」乙：「嗯！」
呢個網誌上載咗好多不為人知嘅名人軼事。
成疊assignment等緊我啊，唉。
「呢包奶幾多錢？」「五蚊零五毫。」
收到電視台電波先睇得到電視。
一路行展覽，一路覺得自己係大鄉里出城，好多嘢唔識。
呢個車牌唔可以轉讓㗎。
大家異口同聲都話好。
不如你留一留contact畀我？
乜你呢個人仲有誠信可言㗎咩？
我想將我張20蚊唱做散紙。
半年唔夠，業主又加租！點頂啊？
做AO嘅底薪係四萬幾。
呢隻飲品頻頻賣廣告。
阿媽，我聽日想食雞脾，得唔得呀？
我向上跳有差唔多兩米高。
呢間酒店一共有二千間客房。
佢因為違反遊戲規則畀人DQ咗。
我哋全球各地都有分店。
通脹加重升斗市民嘅經濟負擔。
夜夜又唔去瞓，噉會好傷身㗎。
政府年年加税，係咪想官逼民反啊？
佢會娶到鬼妹？咪玩啦！
你年紀都唔細喇，揾返個伴互相照應啦。
曬傷咗嘅話搽返啲蘆薈會好啲㗎！
衷心感謝各位善長仁翁慷慨解囊。
好多時候無意中識到有相同興趣嘅朋友，真係相請不如偶遇。
呢篇文唔算好有用，睇下冇壞嘅。
呢期興剷青，個個剷到陸軍裝噉。
阿松話要離開老豆老母出去闖蕩，結果兩日就俾人抬返嚟。
我唔想轉機，一定要直航機票。
為咗保護自己嘅個人私隱，佢用嘅係化名。
喺香港菜之中，海蜇係好受歡迎嘅冷盤。
仲有兩個鐘，今晚七點就dead喇。
佢幫公司立咗唔少汗馬功勞。
按摩師整到我膊頭鬆晒，好舒服。
你不停造謠生事都係想得到大家嘅注意啫。
我發誓以後都唔賭錢喇。
呢張生日卡係送俾你嘅。
佢講嘢言之成理，抵佢做大狀。
今年學會唔夠人呀，快啲踢多啲朋友入會啦！
嘩，個生日蛋糕好吸引呀，我哋幾時切蛋糕呀？
好多人都希望擁有健美身材。
將水流嘅動能轉化為機械能
列斯以零比二不敵利物浦。
呢幾份文件係偽造嘅。
「陣間約咗朋友出街，開住電腦掛機先。」
我今晚會去屯門大會堂睇話劇。
不如大家開個會，一齊揾下有冇拆局嘅方法。
奧運200米女飛魚即將誕生。
而家嘅時間係傍晚六點。
好心你醒下啦，重未畀佢呃夠呀？
灌湯餃太貴，阿媽唔俾我叫。
呢個set入面包括晒所有雙數。
呢幾日思緒混亂，提唔起精神開工。
而家嗰啲所謂汽車展，成日都惹晒班龍友去影啲𡃁模裙底，真係傷風敗德。
新嘅紅火蟻蟻丘相繼被發現。
佢哋響殘兵入面徵集咗一隊為數十幾人嘅敢死隊，為主部隊撤退拖延時間。
佢嘅樣貌好普通，但係歌藝出眾。
黑嘛嘛，燈都冇，影鬼影馬咩？
尋晚當值嘅醫生收咗二十個症。
佢喺度詐癲賣戇，扮到好似乜嘢都唔知咁。
佢徒手喺河度捉咗條魚。
呢件褸用羽絨做內膽，又暖又輕身。
你有冇口訊啊，我幫你寫低啦？
我唔想再同你講。總而言之，你以後唔好再喺牀度食嘢。
我係不得已先至嚟揾你幫手啫。
好少女仔唔鍾意聽甜言蜜語。
我部手提電話太舊喇，連網都冇得上，我想換過部。
你咁嘅分數想讀醫，唔好痴心妄想啦！
佢表演嘅呢套功夫，行雲流水，非常自然。
再唔講，信唔信我質多你兩搥吖嗱？
乜你咁水皮㗎？啲數咁易都唔識計！
佢九點先嚟，晏唔晏啲啊？
個賊搶咗我個手提電話。
一英鎊兑一點九美元。
為咗發達，佢不惜出賣朋友。
唔好再用北漏洞拉嚟叫越南人喇，呢個係佢哋國家一段傷痛嘅歷史嚟㗎。
兩國元首會面氣氛和諧。
唔使旨意我會幫你呀。
小朋友，食唔食雪糕啊？
我以前喺Xanga寫網誌。
工展會係一個本地工業產品嘅大型展覽會。
杜甫嘅詩作都藴含好深嘅意境。
美國會用華氏報天氣。
佢成績唔好，因此去咗麥當勞打工。
你應承我一定要做㗎，唔好失信啊！
你唔好而家先淆我底喎。
佢上個星期去咗賭錢，結果成副身家輸清光。
今日踩單車踩到損手爛腳。
血汗工廠議題同時裝產業息息相關。
連體嬰以前會畀人覺得係妖魔嘅化身。
可以用三個印花換取一個禮品。
我拍緊拖呀，唔好阻住晒啦！
用藥應該隨病情調整。
政治人物一生功過，歷史自有公論。
淨係幫我改文法得喇，唔使睇內容。
你拍寫真，可唔可以送本俾我先睹為快啊？
呢間舖頭最出名嘅就係鳥結糖，佢啲鳥結糖又易咬又唔太甜。
小新喺同事面前讚美女朋友有幾温柔。
以前啲人掛住食大煙，不務正業。
我哋做每一件事之前都要深思熟慮。
冇嘢能夠代替到父母嘅愛。
快手啲，唔好耽誤吉時啊。
樓上間舖頭專賣二手貨。
佢收到男朋友送嘅花，即刻嗒晒糖。
現場會提供水同食物俾大家。
亞軍慢過冠軍3秒衝線。
落雨天記得褸件雨褸先出街呀。
先生你肺部發炎，要食抗生素喎。
佢好醒目，係個可造之材。
我哋猛咁擁，但係個琴一啲都唔郁。
我向嗰個方向開咗兩槍。
啱啱拖完地，睇住跣呀！
你又去廁所爆石，都叫你食少啲生冷嘢㗎啦。
你哋搶晒佢啲錢仲打人，實在欺人太甚喇！
我最怕香港夏天，又濕又熱。
唔該速速磅水，唔好再咁多藉口！
幫手落樓買張士擔吖，唔該你。
幫你手有咩jetso先？
碗飯餿咗，唔好食喇。
我部電話唔知點解對焦對得好慢。
你嗰陣都唔係咁講嘅？
你辭職嗰陣老闆有冇挽留你啊？
佢根本冇鍾意過我，只係我一廂情願。
將畫面投放落部電視度
BB歲半要開始報N班㗎喇。
南韓每當內政出現問題，就會拎返啲仇日歷史出嚟鞭屍，去轉移視線。
政府發出新聞稿，指近日網上流傳嘅事件係謠傳。
講大聲啲啦，阿伯耳聾㗎。
你最好快啲打定流感疫苗啦，費事惹到病。
你食嘢咪食得咁擒青啦。
家長唔應該隨便向仔女發脾氣。
經歷千辛萬苦，醫療界終於揾到對抗愛滋病嘅新療法。
佢份工時時都要捱更抵夜。
呢個國家正處於滅亡嘅邊緣。
疑犯為中國籍男子，操流利普通話。
你唔鍾意佢，就唔好揼住人啦。
無線想取消明珠台麗音，配音都慳。
喺爆炸發生之後，現場佈滿玻璃碎。
唔好買住，等有電視框先。
你份功課做得好撈絞！
塊板平衡得唔好，成日傾斜去右邊。
佢嘅西史又唔合格喇。
咁刁鑽嘅問題都避得開，佢都有返兩道散手呀吓。
有紅van搭，返屋企話咁快啦。
呢單工程又超支又難搞，做咗社會又無得益，真係邊個執到都喊三聲。
有本書提過呢個講法。
個男仔真係慘，養咗便宜仔咁多年今日先發現。
幫會嘅事以和為貴，動到皇氣就唔好啦。
啲值錢嘢記得收好啲。
特快列車中途唔停站。
心有猛虎，細嗅薔薇。
暑假嗰時，我哋校隊喺學校集訓咗兩個月。
而家諗返起沙士都好驚。
語言學同哲學都係人文學科嘅一部分。
控方因為冇足夠證據而撤銷控罪。
乜鬼狗屎垃圾都send畀我睇，你煩唔煩啲啊？
居民驚食水入面有鉛，好多都買咗濾水器過濾食水 。
《狼來了》係家傳户曉嘅寓言故事。
望一望大家嘅右手便吖。
我希望得到你諒解，明白我嘅苦衷。
等我點醒你啦，做人最緊要係守信用。
呢個心口針設計好精緻。
一時三刻都仲頂得住。
你做乜事跑到氣來氣喘？
打埋呢舖牌就埋數，睇下大家贏幾多輸幾多先！
樓上晚晚都喺度揈機，嘈到我電視都睇唔到。
我過去嗰張枱同個朋友打聲招呼先。
呢單嘢等我親自操刀搞掂佢啦。
大家變得咁冷淡，都係社會變化使然嘅。
佢成日大聲講電話，好乞人憎。
今日手勢唔好，輸咗好多錢。
咁容易畀人呃，仲話係大學教授喎。
佢夜晚要做兼職揾外快。
呢度樓底好高，間多層閣仔都唔會頂頭。
拍咗拖先嗰一個月，邊有咁快全壘打呀？
我大完便就出門口喇。
呢間公司提供優厚嘅待遇。
扚起心肝約女神，偏偏佳人有約……
獨裁者死咗之後，一班將軍為咗爭奪權力而混戰。
佢講嘢好直，成日得罪人。
而家好少人鍾意古典音樂。
嗱我冇撩佢老婆㗎，係佢老婆送上門俾我中出咋。
我哋啱啱識咋，十畫都未有一撇，點會咁快結婚啊？
佢今年十五歲啫。仲返緊學，未出嚟做嘢。
咖央西多真係冇得輸，可惜 買少見少。
我冇講過！你唔好屈得就屈喎。
你想整爛個廚房咩？做咩搞到乒鈴嘭唥咁？
佢買咗啲舊嘅零件返去，諗住自己組裝一部電腦。
我哋成班同學由老師帶隊去北京參加研討會。
你講過就要做，唔好敷衍我啊！
我初嚟報到，請大家多多指教。
太空望遠鏡可以觀測外太空嘅星體。
喺醫院範圍內唔准食煙。
廣東話好易學㗎咋，唔使驚入唔到手。
公司靜到我爭啲喺張枱度瞌眼瞓。
帶飯唔止慳到錢，仲健康啲。
我個仔係書蟲嚟㗎，最鍾意就係睇書嘞。
日日都OT，搏紮呀？
我估應該有廿個人啩。
呢個集合入面包括晒所有雙數。
基層市民日日捱貴麪包。
呢個女人真係好有韻味，百看不厭！
呢個測驗係想考下大家嘅綜合能力。
張小姐係個剛愎自用嘅人，從來都唔會聽人意見。
雪藏嘅食物要加熱先至食得。
啲食物腐爛咗就唔好要啦。
不論男女都要識得裝扮自己。
佢心中有數，邊使我哋多管閒事喎。
唔好喺我面前耍呢啲卑鄙手段！
呢間屋坐北向南，冬暖夏涼，住落零舍舒服。
火山附近嘅地震頻率非常之高。
幾唔想做都總係要做。
慳電膽嘅壽命長過鎢絲燈膽唔少，有助保護環境。
佢行開咗，我叫佢打返俾你吖？
嗰晚你唔知你到唔到？咩唔知啫，一係到一係唔到。
我俾佢深深噉吸引住。
而家我呢個post，成間公司冇咗我唔得𠺢嘛。
市長佢喺任內搞到我哋嘅城市亂七八糟。
啲錢用嚟交租㗎，唔好亂咁用呀！
大家分工合作，事情好快就會辦妥。
咁細個就食煙，仲得了嘅？
坐喺你側邊嗰個人咁生面口嘅？邊個嚟咖？
呢款game只係有少量嘅game mode同地圖，一啲都唔令人眼前一亮。
佢有老闆做後台，我點敢衝撞佢啊。
戇豆人如其名，係一個蠢蠢地嘅人。
我同朋友開咗間工作室嚟發展興趣。
為咗紀念呢班為戰爭犧牲性命嘅烈士，國家特登起咗塊紀念碑。
佢見無人理自己，就逕自離開。
改善中學及大專教育嘅銜接
呢度有條梯可以上到去天台喎。
你掩掩抰抰都呃唔到幾耐，不如誠實啲認咗佢啦。
負責人今日冇返工喎。
佢打算用精神病去掩飾自己嘅罪行。
我想轉工，有冇筍工介紹？
我無印象我有噉講過。
你咁情緒化，其他人好難同你做嘢㗎喎。
我認得佢，佢個名好似叫陳咩文。
我覺得記者呢個職業好型呀！
我仲係唔識paper點寫先好。
呢啲場合都係可免則免。
佢每次開演唱會，都場場爆滿。
深圳零售業嘅競爭大大影響咗本地零售業嘅生意。
佢五樓跌落街，多得帆布簷篷卸力，執返條命。
乜你個人咁腌尖聲悶㗎，乜都話唔鍾意。
讀書讀得越專，越難揾嘢做。
喺燈塔睇風景好浪漫。
做戲啫，唔係真嘅，唔使驚。
唔係個個夠膽坐透明嘅纜車車廂㗎。
髹油得喇，唔使黏牆紙。
呢度好臭呀，快啲行啦。
青馬大橋連接青衣同馬灣。
佢喺朗誦比賽入面勇奪冠軍，為校爭光。
網上面有唔少街景直播，唔使出街都睇到。
呢件事我同老闆講一聲，自有定奪。
噉對你同我都有好處。
呢部車嘅優點係慳油。
urk咗啖氣出嚟，舒服返啲。
間公司食住個勢推廣呢隻產品。
對鞋成萬蚊，真係貴到飛起。
你要個仔同時學英文、法文同日文，佢係咪真係學得識㗎？
我隻腳趾度生咗粒雞眼。
佢含住金鎖匙出世，由細到大衣食無憂，點會明我哋啲普通人嘅煩惱吖？
有冇人話過你好似林峯？
阿凡特別鍾愛香港嘅夜景。
呢對襪薄切切，着返一頭半個月就穿窿喇。
著鬆糕鞋嘅時候要小心啲唔好仆親啊！
支電筒要入三粒中電。
我下個禮拜會搞私影，你都一齊嚟啦。
為咗得到家產，嗰仔居然謀害自己嘅爸爸！
唔好飲咁多可樂，因住蛀牙呀！
究竟呢個模特兒有咩魔力呢？
周末去街行下，輕鬆下啦。
好多阿伯都鍾意去公園坐。
鐵證如山，你冇得唔認。
間博物館今日就開幕。
佢終於吐出自己嘅心聲。
邊個畀個衰人入嚟㗎？當屋企係冇掩雞籠呀吓？
對人和顏悦色，人都會受歡迎啲。
套片後半段勁多笑位啊。
呢條新法案同憲法有抵觸。
我嘥咗太多時間喺前面啲題目度，結果做唔晒份卷。
香港係一個世界級嘅港口。
雖然啲人叫啤酒做鬼佬涼茶，但係你都唔好飲咁多，因住有啤酒肚呀！
佢買樓一炮過，費事蝕息。
我淨係中三嗰年讀過化學。
我睇出佢有幾唔老實。
而家新盤啲則騎呢到不得了。
今日主席大駕光臨，我哋做細嘅真係三生有幸。
唔該將呢份文件複印十份。
馬龍白蘭度一生充滿傳奇。
1920年開始，香港政府立法唔畀人口買賣，於是打工嘅馬姐取代咗妹仔。
近排有班老人家用電腦製作緊一套字體，好犀利呀。
佢成日唔洗頭，梗係生虱乸啦！
佢哋三扒兩撥就做起晒啲嘢。
我要揾個郵筒寄封信。
上次打麻雀條數你仲未俾番我。
我想度身定做一件旗袍。
你拍拍屁股就想走？比錢啊！
呢啲係分外事嚟喎，唔做得唔得㗎？
呢部吸塵機吸力超勁，老鼠都吸到入去。
談判咗好耐，歐盟終於肯解救希臘嘅經濟困局。
之唔係呢單嘢難搞囉。
佢條裙先幾百蚊，用嚟襯裙嘅頸鍊就成萬蚊，真係妹仔大過主人婆。
機上總共有一百二十名乘客。
唔讀好啲書，你第時聽踎街都得。
有個可疑人物喺銀行前面徘徊。
我做埋今日就退休喇。
呢隊軍閥周圍掠奪，所到之處寸草不生。
我爸爸後生嗰陣好英俊㗎。
做長子梗係要獨立同有主見啦。
呢個學生喺運動會上出類拔萃，贏咗七面獎牌。
今次港隊應戰西班牙隊，仲唔俾人炒返成十粒八粒？
疫苗研究仲喺試驗階段。
聽日天氣預測：大致多雲，有一兩陣雨。
冇實力嘅人係冇辦法管治好香港!
成條村都裝咗閉路電視，仲有村民喺夜間巡邏。
啲紙巾又唔使錢，攞多啲啦。
今次你就有得走盞咋，下次冇咁好彩㗎。
你咁裝模作樣真係令人好反感。
賣懶賣懶，賣到年卅晚。
鄰近海域有海盜出沒。
除咗地球、火星、土星之外，其實仲有好多其他星球。
個賊一見到警察即刻掉頭走。
佢破產之後就發咗癲喇。
身為大學生一定要做齊大學五件事。
呢個影壇大哥好邪㗎，佢代言嘅品牌好多都俾佢燈死咗。
大家都去，不過我唔去。
季前賽喺下個月開始。
有生字，就要查字典。
呢道符之後就會化咗佢。
今日舖頭好忙，我做到攤攤腰。
搞咩呀， Ching？
呢隻貝殼嘅顏色好特別。
保養唔包括人為損壞。
私生子呢個身分令佢覺得好尷尬。
我嗌嘅係咖啡嚟㗎噃，因乜解究淡過貓尿嘅？
等到頸都長，政府派錢終於有聲氣。
頂! 今日第三次拗柴喇!
患唐氏綜合症嘅兒童，智商平均比較低。
碟餸好乸難食，賣相仲奇乸怪。
今次六合彩我贏咗320蚊。
做模特兒，一般要有高瘦嘅身材。
條電排有氣，小心唔好掂落去！
空氣嘅污染物太多，搞到個天好朦。
個痴線佬殺害咗自己三歲嘅仔。
七張櫈就夠喇，其餘兩張放返原位啦。
嘩，龍尾排到去隔籬街喇。
美元喺好多個國家都用得。
呢個小販話佢賣嘅矛最鋒利，又話佢嘅盾最堅硬，咁講唔係自相矛盾咩！
呢個套餐包一杯熱飲。
使唔使教返你兩道散手？
美國聯邦儲備局今日減息。
我嘅籍貫係廣東省中山縣。
你咁惡鬧個阿婆，我真係睇唔過眼。
小朋友用手食飯實會食到污糟邋遢，唔好鬧佢啦。
我喺公司度負責睇數嘅。
我都唔知佢住喺邊呀。
佢哋兩個打交掟爛晒啲砂煲罌罉。
一個二個正衰人嚟㗎！
佢設計出一個連老人家都鍾意嘅遊戲。
呢把刀唔啱切生果，你攞過第把嚟吖。
狗糧有分乾同濕兩種。
蝴蝶嘅蜕變過程好有趣。
呢隻殺蟲水嘅威力無孔不入，一個星期就可以殺晒屋裏面嘅曱甴。
呢件事揚咗嘅話，我就好難幫到你喇。
佢下扒輕輕咁應承咗我，結果咪又係做唔到！
如果你認定自己做得到，你就做得到。
成日望樓價跌，跌條毛咩！
每個決定turn out都係錯。
從今以後，你我恩斷義絕！
警方鎮壓示威者，拘捕二十幾人。
佢成日發惡夢，瞓得好差。
疫情越嚟越嚴峻，市面上嘅搓手液真係一支難求。
啲人真係好賤格，將啲貨放晒喺行人路度。
每年農曆三月廿三，元朗都會有天后誕巡遊。
你大佬終日無所事事，流離浪蕩噉過日辰，又唔揾嘢做。
一般隨機播放到底有幾隨機？
佢成日曬太陽，唔怪得成身古銅色啦。
佢哋兩個喺網球場上搏鬥咗五個鐘。
個道士拎住支塵拂揚嚟揚去。
佢掛開2A牌㗎喎，未試過甩牌。
啤啤仔晝夜不分，想食就食，想瞓就瞓。
我一隻手指就捽得死你。
「咦，乜咁錯蕩啊？」「哦，我嚟揾阿晴嘅。」
啱啱上到尾班車！今次真係勁好彩呀！
同你一人一粒朱古力。
做乜眼睥睥噉對住我？係咪想打呀？
聽講你個女拍拖喎，你幾時嫁女啊？
嗰張櫈太矮，唔啱我坐。
呢件事非同小可，千祈唔好輕舉妄動。
你竟然噉對我？我永遠都唔會原諒你。
對以前嘅農民嚟講，打風落雨係一個災難。
我同佢都咁鐘意打機，真係臭味相投喇！
打工跟返規矩辭職好啲，好頭好尾嘛！
對我嚟講，誠信好重要。
考生不得擅自離開試場。
政治審查束縛住流行文化嘅發展。
Yes！終於搞掂曬。
中國人多數用筷子進食。
份功課做咗咁耐，終於都收工喇。
呢座建築物嘅特色就係外牆唔批蕩。
凡惠顧正價貨品，即享九折。
十號風球仲走出街玩，你作死呀？
你把口十足屎塔咁臭。
「多謝呀！」「借俾你咋！」
我媽咪話我瘦，成日強逼我食好多嘢。
呢間細書店就喺商場入面，幾就腳下。
我夠想開開心心過日子啦，冇得揀吖嘛。
場地寬廣，可以容納幾千人。
我冇耐心同你講落去。
為咗買屋，佢日頭返工之餘，夜晚仲要做兼職。
個竇咁隱蔽，啲差人都好難揾到佢哋嘍。
佢哋嗰陣旅行結婚，返到香港求其擺返幾圍就算。
我唔想再依附我男朋友，成日對佢千依百順我自己都好攰。
唔好煩我，我想獨處下。
今年雙春兼閏月，係結婚好年嚟呀！
我食完午飯要瞓陣覺。
佢哋係叱吒風雲嘅人物，所以人脈好廣。
佢帶領學校足球隊屢創佳績。
水塘冇晒水，乾到見到塘底龜裂。
呢間餐廳有種份外嘅親切感。
呢個圈咁細，要知容乜易吖？
黃金價格現正處於十年高水位。
今次空難，相信全機二百人罹難，無人生還。
大家識咗咁耐，十幾蚊婆仔數你就咪計啦。
個包丁咁大，點會飽呀？
唔爭嗰一時三刻啦，等多陣先。
今朝落狗屎，所以公司好多人遲到。
大學頒贈一個榮譽學位俾佢。
佢以前係百萬富翁，但係後尾因為爛賭，晚年竟然淪落到要做乞兒仔。
幅地圖都唔跟比例畫嘅。
佢唔交功課，要放學留堂。
生果有好多纖維，可以幫助消化。
佢每日嚟飲下午茶，都係旨在見下老闆個女。
我整咗個蛋糕送俾女朋友。
詞項邏輯一度被認為係完美嘅，即係話，邏輯冇可能再有任何改善，直到謂詞邏輯嘅出現。
佢自謙話自己唱功麻麻，但係我哋個個聽佢唱歌都聽出耳油。
而家法例收緊咗，喺自己辦公室都唔食得煙喇。
宜家傢俬啲肉丸好好食。
好耐冇計數，個腦生晒鏽。
我哋公司出品嘅都係好嘢嚟㗎。
新年着紅底，夠晒老利喎。
面對敵人咁猛烈嘅攻勢，佢哋束手無策。
佢唔出聲，實係身有屎。
嗰個八婆，搶我老公！
今次水災令過百萬人無家可歸。
做到九成進度就連氣做埋嗰一成佢先收工啦！後生仔唔係咁計較下嘛？
近來越嚟越多人為咗響應環保，婚禮會以其他食品取代魚翅。
佢地平時蝦蝦霸霸，家下失勢就比人撚狗咁撚，真係心涼。
佢哋兩個有心病，見親面就鬧交。
1984年，中英簽署聯合聲明。
佢諗住隱瞞問題就唔會有人知，可以䟴䟴腳等退休，點知件事俾傳媒踢爆，宜家要引咎辭職，真係贏咗粒糖，輸咗間廠呀。
喺公司裏面，佢一個心腹都冇，所以樣樣要親力親為。
你睇吓我哋隊足球隊，一盤散沙咁，再咁落去，一定冇機會升返上D1。
佢好努力讀書，最後考全級第一。
你負責做天文台，我哋會偷偷哋入去。有人嚟就用對講機話我哋知啦。
網民將佢本新書踩到一文不值。
佢見識廣博，樣樣都識。
係我做錯咗，我甘願受罰。
利好消息令地產股落鑊。
呢本書小學二年級學生適用。
呢位足球員憑佢嘅速度撕破對方嘅防線，再射入埋龍門。
司機唔該先去油麻地跟住去旺角吖。
我同你三唔識七，我點解要信你喎？
哈薩克近排好多修路，四圍都係倔頭路好易中伏。
籃球賽因為大雨暫停。
啲政客成日喺度搞鬼！
個Project咁簡單做乜揼長嚟做？想呃鐘錢？
你要好好噉對待你嘅父母。
睇嚟佢哋之間要發生第三次世界大戰喇。
喺呢堆線索之間，到底有咩關聯呢？
佢個post有成千個負評。
等我介紹間好嘅餐廳俾你。
呢餅現場錄音嘅錄音帶有好多雜聲。
隔籬枱啲女對住對面啲仔評頭品足。
咁濕星嘅嘢都煩到你，真係唔好意思。
如果藥石亂投，咁不如乜都唔好做啦！
等你試吓痛苦嘅滋味！
薯片、餅乾同糖嘅總稱係零食。
你出名，屋企人都有光彩。
唔好再掩飾自己嘅罪行，我哋已經知係你做。
今次嘅旅行令我大開眼界。
其實所有嘢你都識，你衰大意啫。
好，出發前點點數先。
佢將總統比喻為希特拉。
陳大文控制咗董事局嘅決策。
風尾有時仲大風大雨過個風最近嗰陣。
佢一見到靚仔就喺度發姣喇。
佢將一生奉獻俾窮人。
佢做啲嘢全部都咁鳩嘅，你叫我點信得過佢啊？
抽血，唔該擪高衫袖。
難得大家歡聚一堂，不如影番幅相做記念喇！
嗰個阿伯生臌脹都仲喺度飲酒，真係唔知死㗎噃。
佢老竇上個月掛臘鴨啊！
天文台預測今日會多雲。
我哋公司唔接受賒數嘅。
有些騙徒會偽裝成銀行職員。
唔好睇佢表面咁風光，其實佢破咗產。
周秀娜憑住佢嘅魔鬼身材成功突圍，成為近年最成功嘅𡃁模。
協會強烈譴責佢哋嘅行徑。
一到咗休息時間，成班都伏晒喺枱度瞓覺。
佢成日妄想會喺地下挖掘到寶藏。
街口嗰幾個婆乸一日到黑講人是非，真係好討厭。
你面色好蒼白喎！冇事吖嘛?
佢睇落有啲唔自然，係咪有啲咩事？
我好羨慕你有一個咁融洽嘅家庭。
班友響呢度惡晒㗎，十足十土皇帝，連警察都唔敢惹佢哋。
腦細又開埋啲無謂會。
喺陌生嘅地方要小心啲。
政府起個避唔撚到雨嘅避雨亭嚟托柒咩。
你咁想拍拖，快啲去求月老牽紅線啦！
邊個教你咁八卦㗎，死妹釘！
佢話佢喺酒店見到嗰啲嘢。
專業運動員成日斷韌帶。
做人唔應該避重就輕，應該要迎難而上。
對唔住，今次我向你認錯。
摺埋啦你，喺度佗手掕腳盞累埋我哋啊。
你要入啱正確嘅密碼先可以登錄到
呢個鐘要擺放喺最顯眼嘅位置。
佢咁鬼忙，邊有時間拍拖啊？
咪玩啦，藝術我識條鐵！
記者接獲可靠消息人士透露，政務司司長有意角逐下屆特首。
你記得喺飛機起飛之前兩個鐘頭去到機場。
有時我想去屈服，諗起就心酸。
揾我整不如揾佢？佢教過我兩道散手㗎。
八號風球搭的士，有啲司機會收雙倍車費㗎。
呢間bar嘅服務一直都係加零一。
我放工會買埋餸先返屋企。
恐襲案發生三個月之後，犯人仍然在逃。
官兵殺到嚟喇，快啲走呀。
我哋共享勝利嘅喜悦。
佢喺報紙嘅副刊寫散文。
竊鈎者誅，竊國者侯。
你上咗位之後唔好唔識人呀，要飲水思源。
呢間出版社出啲袋裝書好精巧。
佢好傷心啊，你勸下佢啦。
佢咁勢利，點會同我哋呢啲窮人做朋友啊！
嗰邊舞緊獅，好熱鬧。
陶藝係一門高深嘅學問。
用牙膏可以令你口氣清新。
熱身啫，唔使咁搏命嘅。
呢個係學術交流會，唔使喺大酒店開咁鋪張。
呢區老人區係建制派票倉。
佢條褲短到好似底褲噉，露咗半楷籮柚出嚟。
揀唔落啊！餐牌上都冇樣嘢啱我口味。
我哋想鼓勵年輕人參與社會事務。
示威者焚燒紙人以示不滿。
人口過剩係食物不足嘅其中一個原因。
子孫侍候老人家係應該嘅。
阿姐，你啲嘢塞住條路，叫人點行？
佢拜拜都唔講就收咗線嘞。
個男人𥇣住個民警，握緊菜刀擺出攻擊嘅架勢。
個盒寄嚟嗰陣時俾人壓扁咗。
其實要保護BB幼嫩嘅皮膚我覺得一年四季都要做，唔止冬天。
小明畀同學兜心口噬咗一錘。
呢個男人西裝骨骨，竟然喺地鐵度非禮女學生，真係好眉好貌生沙虱嘞。
佢叫晒我哋嚟，自己又唔出現，究竟玩乜嘢把戲啊？
佢上個月喪偶，一直到宜家都仲著緊淨色衫。
班仔女大咗，個個都成家立室，淨低我哋兩老喺間大屋度住。
佢今次拍拖學精咗，唔會再俾晒啲錢女友使。
條裙咁窄，行大步啲都會擘爛。
佢望落好唔開心，但係問佢佢又收收埋埋，唔肯同人講佢發生咗咩事。
我哋走咗入一間商場度避雨。
占士邦嘅代號係零零七。
勞資應該合作，唔應該為咗薪酬問題而對立。
我近排身體好咗好多。
份文件做好㗎喇，唔會再有任何郁動。
佢以為自己可以做到條女嘅男朋友，其實畀人玩到一棟都冇，人哋當佢狗公咋。
由今日直至下個月中，有得儲印花換公仔。
我頭先唔小心踩到狗屎啊！
終於見完工，即刻鬆一口氣。
呢粒藥丸嘅功用係收鼻水。
你喺呢啲屋邨仔開士多，塘水滾塘魚，只會一世冇發達。
正常人都有十隻手指、十隻腳趾。
先生唔好意思，你嘅簽名同我哋嘅紀錄有出入，請你再簽一次吖？
間屋住落先至知有乜嘢問題。
佢一上馬就將軍，你冇棋喇！
佢哋鬧親交，下下都話要離婚，我都聽到慣喇。
佢以為自己有咗，好彩只係虛驚一場。
你有黑底係難揾工啲嘅。
香港腳發作，痕死人喇！
恃強欺弱嘅人真係好冷血。
唔該你摵起件衫，等醫生聽吓你啲呼吸。
為咗呢啲蠅頭小利，你使唔使做得咁辛苦啊？
你冇帶錢唔緊要，等我埋單啦。
香港嘅地理環境好適合做貿易港口。
補鑊唔見枳，認真狼狽！
好難抗拒佢熱情嘅邀請。
過重書包對學童背部嘅傷害引人關注。
中國外交部再次反對外國以粗暴手段干涉中國內政。
呢條街好旺㗎，啲人日日彳亍噉轉，唔怕無生意。
呢間博物館佈置得古色古香。
依家個個地鐵站都有自助相機俾人影快相，好方便。
孖釘班同學怕唔怕凍，我就唔知嘞。我淨係知佢哋嘅表演好精彩。
你要好好照顧隻狗呀。
嗰個富翁失踪嘅原因眾説紛紜。
煮嘢食係佢嘅拿手好戲。
我習慣每次入酒店房前都敲一敲門先。
訓導老師朝朝都拎住個大聲公落操場。
佢bi bi ba ba咁講到冇停口。
一名護士喺照顧病人嘅時候，不幸染疫。
你個頭成個地拖噉，快啲去飛髮。
將飲剩嗰啲湯倒咗去。
鳩痕揾咗SP上屋企。
佢搭完飛機冇耐突然間抖唔到氣，去到醫院先知係肺動脈栓塞。
佢堅持心靜自然涼，廿八度都唔開冷氣。
前面着西裝呢個大粒嘢嚟，小心啲講嘢。
被告由親友陪同到庭應訊。
我無意中聽到佢同一個女人傾電話。
夏天要飲多啲水，補充返身體流失嘅水分。
你居然畀咗五嚿水買橙，係咪俾鬼迷啊？
唔開心嘅嘢，過一排就會唔記得㗎喇。
你唔知咩？佢問阿媽借錢吖嗎。
我唔想再花時間喺你身上！
香港其中一個解放軍軍營喺九龍塘。
你竟然夠膽喺出面包二奶？
佢犯咗一個好大嘅錯誤。
我撞撞哋聾，講嘢都大聲咗，以為人哋會聽唔清我講乜。
你未大學畢業就應該揾工先，未雨綢繆，費事畢業就失業啊。
今年嘅營業額比去年增長百分之十。
佢書又唔讀、工又唔返，日日喺屋企做蛀米大蟲。
樓上住咗個道友日日都揩冰。
史叔近排好紅，唔知佢會唔會食住個勢，出多幾本書呢？
你傷害其他人嘅時候，一啲罪惡感都冇㗎咩？
呢度山明水秀，令人心曠神怡。
總統今次紆尊降貴，去到貧民窟探訪居民。
呢度可以種幾坎 荔枝。
佢嘅小説喺美國大受讀者追捧。
呢件事唔關我事，事實上，我已經辭咗職喇。
條女真係好索，淨係諗返都扯扯哋。
好多小朋友喺草地度玩。
經過兩年嘅努力，佢終於晉升為經理。
呢條友講嘢冇次算數，搏人懵，正一賤人嚟。
佢當住我屋企人面前向我求婚。
即刻上網店選購最新產品啦！
結咗婚就唔准再去夜總會喇。
既然政府仲未公佈，居民唯有自保，遠離事發地點。
今屆嘅參賽者好吔吔嗚。
你個頭咁𣲷，去洗頭啦！
老師叉起條腰教我哋做運動
經理會審視每份報告，以確保工作進度正常。
你唔知邊個重要啲？噉我想問下你，例如，你老母同你老婆一齊跌落水，你會救邊個先？
呢度有個骷髏頭標誌，可能有危險。
由聽日起我休假一個月。
亞文聽日要去德國，我會幫佢搬行李去機場。
大年初二，未到 赤口，我已經喺網上同人開年。
大部份嘅毒素都係由身體自然咁排泄出嚟嘅。
你挨近我呢便少少吖。
呢隻遊戲係原創作品。
而家講定俾你聽都冇用，到時你就知㗎喇。
可能因為病，今日成日都口淡淡，乜都唔想食。
去酒吧唔駛執得咁正㗎！
我苦心勸阿松，但係佢就置若罔聞。
呢個機構係由傷殘人士建立嘅。
我食晏嗰時有啲空檔，可以去醫院探吓佢。
而家樓市咁唔穩定，點都揸住層樓唔放啦。
啲奶粉未溶晒，你攪下佢啦。
文武廟義學喺1880年創辦，後來歸東華醫院管理，成為東華第一間義學。
肉材飛咗水先可以辟腥。
亞強每次去飲都係著佢套單吊西。
周不時喺六樓見到啲小組查經。
有位男姑娘幫我抽血。
今日星期日，學校邊會有人呀？
不如摟埋方方報名參加嗰個書法比賽吖？
我返左成個禮拜十二碼，頂唔順喇。
強姦喎，十年八載走唔甩啦。
冒稱醫生行醫係犯法㗎。
你返去先啦，我再行多一陣。
係我錯，我向你賠罪嘞！
我哋已經私底下傾好咗。
呢啲雞腸嚟㗎喎，我唔識睇。
雖然呢度嘈咗啲，不過近街市。
只係比賽咗一半啫，你咁快打退堂鼓認輸嗱？
港女放貓入洗衣機被指虐畜。
政府發表咗新一年嘅發展藍圖。
喺中國農村，重男輕女嘅思想仍然根深蒂固。
消防員正喺度撲救漁船嘅大火。
我哋將範圍縮細咗先再揾啦。
而家咁早就話革命失敗，又未免言之過早。
佢份人咁鳩屎，點同佢合作呀？
你嘅行為對我構成傷害。
架船經歷過驚濤駭浪之後依然可以抵達目的地，真係好彩。
佢開行turbo都跑唔贏我。
列支敦士登同烏孜別克斯坦係世界上僅存嘅兩個雙重內陸國，佢哋嘅鄰國都係內陸國家。
呢位就係我嘅元配：陳美麗。
我交個心出嚟你當我唱歌？絕交啦！
我家姐去到四十歲都仲未嫁。
我今日上公司簽合同。
佢做事呆板，冇啲創意。
好多嘢一登六就唔敢保證。
佢咁負氣，人哋睇見就怕。
請揀一個合適嘅詞語填空。
你打扮成咁，會俾人覺得你係淫娃。
負責嘅同事已經離咗職。
賤民嘅地位係好卑賤。
自從佢阿媽死咗之後，佢成個人變到死氣沉沉。
香港並非位於熱帶，而係亞熱帶。
食咁多快餐，因住肥呀！
呢單嘢甲推俾乙，乙推俾丙，丙又推返俾甲，但佢哋之間只係口頭應承又無書面證明，咁樣即係口同鼻拗，追問落去都唔會有結果㗎啦。
請大家獻出你哋嘅愛心，為南亞海嘯災民籌款。
呢個牛角包我私人醒你㗎，第個冇㗎。
呢間舖頭啲雞翼非同小可，你真係要去試試。
賽事因大雨延期舉行。
有人話歐洲車啲波箱好易冧。
呢排風高物燥，要小心火燭。
為咗減少醫療事故，政府提出設立監管機制。
簡而言之，想讀呢間大學要有錢先得。
你月頭就唔見咗張地鐵月飛，真係唔抵。
多謝呢位小姐提出咗呢個咁有趣嘅講法。
呢位小姐講説話有條不紊。
佢每日都食大麻，何況係煙？
同你分手係有好多個原因。
我同佢中意食飽飯就行去海皮。
有鑑於近日小偷經常出沒，大家要小心財物。
又要做雞，又要攞貞節牌坊
呢粒電芯可以再叉電㗎。
管弦樂團喺場刊入面加入咗詳細嘅樂曲分析，希望加深公眾對古典音樂嘅認知。
你今個學期啲成績退步咗喎！
啱啱先十月，使唔使咁快準備定考試呀？
今日天氣咁悶熱，可能有颱風嚟喎。
奀咕咕，姐姐你唔好嬲啦，氹返氹返！
我哋唔好同佢講嘢啫，正一包頂頸。
球迷喺球場為愛隊吶喊歡呼。
我贏嘅成數有幾多？高定低？
佢對組織都冇實質嘅貢獻，俾人取消職位一啲都唔出奇。
如無意外，我哋都會去返上次嗰度。
唔通你唔明白佢嘅心意？
睇嚟單生意都係冇得摱架喇。
冬天好多女仔都鍾意著boot。
唔該將呢份文件影印三份。
保特再次喺100米短跑封王。
今次客隊送大禮，射咗球烏龍球。
所有出席康城影展嘅男士都一定要着踢死兔入場。
沖咖啡嘅水温最好係攝氏80度以上。
麻煩幫我轉告老師今日有事唔能夠上堂。
佢成日戴到周身金鏈，驚死人哋唔知佢有錢。
呢個細路真係好調皮。
頭先講嘅就係估領袖嘅玩法啦，你哋使唔使我示範一次俾大家睇？
佢啲成績好平均，冇話邊科特別好。
俾啲茶浸泡五分鐘就夠喇。
人盡皆知，綏靖主義根本唔能夠解決當前嘅問題。
佢個躉咁大，一睇就知好生得。
阿玲奉旨要佢老公做晒啲家務。
你等錢使就出聲啦，哥哥幫到嘅話一定幫。
周末係最開心嘅日子，因為唔使返工。
褲管太窄，我郁得唔舒服。
仲有好多時間剩，唔知做乜好。
青色嘅蘋果好酸，用嚟做甜品就最啱。
你負責去機場迎接貴賓。
拆開份禮物，睇吓裏面有啲乜嘢。
佢好有正義感，一生嫉惡如仇。
我哋之間嘅矛盾好難消除。
你無胃口嘅話，試下食酸梅吖！幾醒胃㗎。
睇佢身材突然咁窈窕，就知佢食咗減肥藥。
我個角色升級之後，開咗個新地圖出嚟。
學校話劇社招緊人，加入我哋吖！
家姐因為翻頭嫁俾親戚鬧。
你等多我三個字吖，我就快得喇。
我諗住食壽司做晚餐。
屋企有細路，會多咗好多樂趣㗎。
戲裏面嘅商場係喪屍嘅起源。
睇嚟部機開咗都冇過電噃。
新一期學生報有得攞喇。
佢個仔肥揗揗，好論盡！
你做乜揾橡筋射我啊？
啲筆記俾風吹走晒喇，快啲幫手執起佢啦！
個肚好痛，我諗就生得喇。
我唔知我嘅答案係咪啱架，我估估下㗎咋。
將海報貼喺顯眼嘅地方。
搭小輪過海平過搭港鐵。
洗衣機嘅滾筒喺度不停轉動。
除咗自己蒲圖書館，冇乜成年人認真教授我感興趣嘅知識。
佢哋識唱好多國家嘅國歌。
今個星期日學校有木管樂表演。
我以為你今日要返學添，原來唔使。
好多時候做嘢冇咁易一蹴而就，而係需要耐性。
我今朝食咗煙肉同煎雙蛋。
所謂「有人辭官歸故里，有人漏夜趕科場」，政府問責團隊早排發生「跳船潮」，幾位高官提早退休，但就有反對黨成員寧願退黨都要補上空缺。
阿爺間房有幾件清朝古董。
佢竟然喺街頭同黑社會搏鬥，難怪傷成噉。
個掃把頭又出嚟搞搞震。
佢大細眼嘅，唔多靚仔喎！
解剖屍體可以確認死者嘅死因。
食晏嗰陣銀行好多人㗎。
我已經下定決心，冇人可以阻攔。
好多人都覺得核能唔安全。
我父母反對我哋嘅婚事。
我而家身上得一部電話。
我知道本書嘅大意係咩。
呢條IQ題嚟㗎，唔好諗嘢諗得太正常。
農夫為咗消滅害蟲，會用到農藥同殺蟲劑。
美國三藩市住咗好多華僑。
執法政策嘅原則之一係按序處理。
世事多變，豈可盡如人意？
六七暴動差啲引爆中英戰爭。
個女仔成個男人婆咁，好難有男人鍾意。
一日開十個鐘頭工，真係苦過弟弟。
等咗十年，終於有得上樓。
贏咗冠軍之後，佢欣喜若狂。
呢間舖個店主幾好人。
速度不變嘅情況下，波長同頻率變化成反比。
你出去嘅時候記住熄晒啲燈。
我退役喇，唔再追娘娘喇，我要揾個好女仔過人世。
跑完步，成身都㷫晒。
呢單嘢濕濕碎，輕鬆搞掂啦！
呢個歲數嘅青少年係會反叛啲㗎喇。
條友球員嚟㗎，平日一個星期都見唔到佢兩次。
好朋友應該互相幫助。
我英文科考試僅僅合格。
佢係一個勤勞嘅員工。
佢退出政壇之後，對世事不聞不問，搬咗返鄉下住。
面試前要剔除唔合格嘅考生先。
行喇！唔係就遲到㗎喇！
今日咁曬，戴返副超先。
你俾人呃咗咁多錢都唔知，正一傻女嚟！
要預防皮膚癌，記得要避免暴曬。
我哋建議孕婦應該事先了解分娩過程。
枝槍唔好指住人啊，小心走火啊！
我細個好鍾意食麥芽糖餅。
有次我捉到個學生考試作弊，但佢死都唔認。
喺案發當時，我嘅當事人有不在場證明。
傳統fax機用熱敏紙，唔駛換墨㗎。
阿仔，阿媽出門口啦！幫我看門口！
你信唔信有UFO㗎？
去舞會，起碼都戴返條鑽石鍊撐吓場面啦！
佢必須面對現實嘅挑戰。
有時我都會嚮往自己一個人生活。
我鄰居為人好掗拃㗎，乜都要管，乜都投訴一餐。
個寶庫裏面嘅鑽石值五十億。
事到如今，我都係要講出真相。
要減肥就難免要忍受下飢餓。
女仔遇到色狼要大叫非禮，唔好因為怕事而啞忍。
佢為咗幾千蚊報酬運毒，最後判監超過十年。
只係人有相似，嗰個唔係佢嚟。
甲：「阿莊？」乙：「係。」
今朝起身頭痛得好緊要。
呢件洋磁反映出埃及人嘅工藝。
唔好濕住手掂電掣，小心漏電。
次次都係行街睇戲食飯，你唔悶我都悶啦。
公司啲新規例整嚟都多鳩餘。
你唔可以單單靠外表嚟判斷。
我放工同咗同事去飲嘢，所以遲咗返嚟。
佢咁細粒，我一隻手就可以的起佢啦。
你摸下我額頭睇我係咪發燒？
阿松尋晚瞓覺瀨濕咗張牀，而家佢阿媽喺度幫佢晾乾佢張牀單。
間茶餐廳好多阿叔打躉。
條女真係索，對波好大！
佢咁做到嘢，下屆連任硬咁滯。
呢個網站人流好少，賺唔到廣告錢。
地震發生之後，隨即引起海嘯。
你呢篇文係寫得唔錯，但係我哋要你寫論文，你就寫散文，個文體都完全唔一樣嘅。
上次我哋作客都炒佢哋三粒，聽日到我哋主場應該會踢得更好！
做乜去飲都着到咁撈哨㗎？
夠鐘餵啤啤飲奶奶喇。
呢隻洗頭水可以去頭皮㗎。
血型係O嘅人最普遍。
星期日呢度會因為遊行而封路。
我行得正企得正，根本冇嘢好怕。
寫五百字之嘛，易過食生菜啦！
總之你要做晒功課先可以玩。
佢控波好勁㗎，用腳的波可以連續一百下唔落地。
唔知點解，恐嚇信好似例牌都會寄刀片。
佢向老細進諫，攞份工嚟較飛。
喇叭開得太大聲嘅話，啲聲會失真㗎。
佢準備不足，俾人問到啞口無言。
點樣先可以打動到佢嘅芳心？
做人應該不恥下問，有咩問清楚。
約翰小登科，娶咗個靚老婆。
難得我哋幾個咁啱傾，今晚一於飲到不醉無歸！
梳打水裏面有好多氣泡。
佢行路好似蝸牛咁慢。
攜帶大型物件嘅乘客，請使用升降機。
如果政策失敗引起民憤，責任在政府。
教練喺聽日比賽之前論戰。
呢支籤話你要出門先至可以消災喎。
阿媽買咗包魚餅返嚟。
個醫生好盡力噉挽救垂危嘅病人。
你呢行唔係咁穩定，趁好景就儲多個錢啦，好天斬埋落雨柴，第日經濟唔好都唔駛愁。
肚痾就食下粥水啦，唔好食飯喇。
每次叫佢幫手做家務，佢都話唔得閒。
呢間公司將成個IT部外判咗。
個菲林打開咗又曝晒光，乜相都冇晒喇。
好少可有爸爸咁open噃。
大家隨意啲，唔使咁拘謹。
世界競爭咁大，你哋唔進步，人哋就迎頭趕上。
香港係一個國際大都會。
用櫃員機過數咪得囉。
我用兩千蚊買咗個手機，點知原來間舖淨係賣千五蚊，今次真係蝕晒水喇！
彩虹嗰邊嘅公屋油咗好多隻色，睇落真係好似彩虹咁。
阿媽包啲餃子好好食！
唔得閒呀，要幫啲細路私補。
青春期係成長過程必經階段。
大多數人一畢業就返工。
地鐵咁多人，搭巴士仲冇咁嬲。
佢話自己支持阿擇嘅生仔理念，但係就消費佢個名去賣避孕套。
佢唔會鍾意你㗎喇，死心啦！
唔好睇小香港運動員呀，佢哋好多都贏過世界級比賽㗎。
現時嘅相對濕度係百分之八十九。
佢嘅論點有啲離題喎。
法例將於翌年起生效。
糖不甩就係我最鍾意嘅甜品。
睇佢咁忙忙狼狼，唔知去邊度呢。
衫鈕嘅位置通常係男右女左。
嗰個殉職警員嘅遺體將會喺公務員墳場下葬。
呢架衰機，點解硬係唔着㗎！
呢個傳銷騙局好大單，夾埋呃咗成幾十億。
我哋大學學系眾多，係一間綜合型大學。
佢拉開咗個櫃筒，拎咗隻錶出嚟。
噚晚趕工忙中有錯，send錯咗文件。
睇預告嚟頂住癮先囉。
我哋今日聚首一堂係為咗哀悼啱啱過咗身嘅婆婆。
呢味餸咁出名，真係要好好品嚐吓嘞。
同你吹完兩粒鐘水，煩惱一掃而空。
專業嘅芭蕾舞蹈員體態通常都好優雅。
索羅斯係其中一個最出名嘅大鱷。
啲雞又有咬口，又新鮮，配埋個汁，真係ichiban！
2003年沙士可謂嚴重摧毀香港經濟。雖然如此，香港人亦十分勇敢面對逆境。
媽媽成日將我哋當做細路噉看待。
厘米係量度長度嘅單位。
個壺造得唔好，斟茶時不時會漏水。
你爸爸而家喺天上面喇。
頭先同佢食飯，佢一輪嘴咁講嘢仲要喺度窒頭窒勢，認真冇禮貌。
政府全力支持呢個計劃。
養寵物好講責任感㗎，你連自己都未照顧好，好心就唔好盲中中噉學人養啦。
個手袋折實咗係三百蚊。
而家好多家長都會安排學前班俾BB入讀。
我唔識講英文，淨係識26個字母咋。
認真啲做，唔好咁求其。
終於達成我多年嘅心願。
喺郊外住要掛蚊帳瞓覺。
你咁囂，好難有人鐘意同你玩個噃。
呢個鐘嘅設計好別緻，最啱放喺大廳。
個拆遷公聽會事前冇公佈俾居民知，得嗰兩三個人參加。
我係個鬥木佬，隨身有把鋸都好正常啫。
呢張飛只係喺發出當日先至有效。
前線警察成班傻仔仲 懵盛盛唔知自己準備做condom。
呢條街一落雨就水浸。
佢平時成日笑，不過暗地裏佢成日喊。
無論你繼續讀書定係出嚟打工，我哋都會尊重你嘅決定。
唔好幫佢，由佢自己做。
單身咗幾年，我都好想遇到好桃花！
雯雯笑起嚟好靚，隻眼個卧蠶好似識笑咁樣。
呢隻鸚鵡唔見咗主人噉喎。
你同佢由細識到大都仲要搶佢條女，真係冇義氣。
你舊患未好返晒，跑跑下覺得痛嘅話唔好死頂啊。
佢冒險衝入火場救人。
你成日都唔飲水點得㗎？
第二次世界大戰嗰陣，國民黨同共產黨聯手抗日。
搞到而家噉，你有咩法子？
香港啲貓都俾佢哋啲主人餵到肥肥白白。
做事半途而廢，又點會有成就呢？
本港經濟持續不景，失業人數大約有百分之七。
個甕一穿，啲酒漏晒出嚟。
你要服從上級嘅命令。
你再亂講嘢，我就扑濕你！
請尊重及善待寵物，唔好殘酷對待佢哋。
佢多年前決定潛心學術。
阿sir你唔好肥我啦！
呢個藝人離巢發展之後星途一片光明。
噚晚葵涌有貨倉突然起火。
哼！有冇搞錯！做得咁差仲想攞獎！
唔好意思，呢個係底價，冇得再減喇。
迷路嘅行山人士終於獲救。
我同佢傾完偈之後心情覺得好暢快。
你唔使幫佢求情喇，我唔會原諒佢㗎。
打電話俾你老師請假。
聽日第一日返工，有咩要注意？
咪揼揼下啦！就嚟遲到喇！揼夠未啊？
炎炎夏日，冇嘢好食得過雪條。
佢宣稱自己係無辜嘅。
佢以私隱為由拒絕解釋。
此時此刻，佢需要你嘅關心。
大户入股令股價急升。
毒男阿松自從唔見咗啲萌娘公仔之後就變到失魂落魄咁。
佢例牌遲到㗎喇，唔使等佢喇。
好心你幾廿歲人就大方啲，唔好同個細路計較啦！
我本新書想請佢寫序。
婆婆今日買咗幾個紙紮公仔聽日去拜山。
佢自從嗰次將鯨魚同鯊魚撈亂咗之後，每次出嚟食飯都畀班friend潤。
呢兩棵榕樹嘅樹幹糾纏埋一齊，所以叫做愛人樹。
啲警察氹氹框圍住班劫匪。
你要好好把握呢次機會呀，呢啲機會好難得。
你乜嘢 新鮮蘿蔔皮啊？喺度下欄扮上菜！
你唔可以遇到困難就卻步喎！
呢個字好僻，我唔識讀。
我懷疑佢喺警方派嚟嘅針。
我會繼續用餘下嘅時間去愛你。
難得聚埋一齊，下次見都唔知幾時，不如去旺中影貼紙相做個紀念。
我講咩佢都當耳邊風㗎啦，有用咩？
我哋對於身邊嘅不公義，唔通就只可以逆來順受？
佢被控超過十項罪名。
今朝六點鐘就俾人嘈醒咗呀我。
好心你管下自己個仔！
喺下個街口掟彎就到和合石喇。
出面都幾涼。都係著返件風褸先好出街。
我鐘意食嗰間車仔麪係街邊檔。
即使老闆胸懷大志，你都唔好假設佢一定成功喎。
你唔識睇餸食飯咩！有咩車就搭咩車啦！
我咁努力讀書，就係唔想令屋企人失望。
佢用長傳將波傳到對方嘅半場。
各位貴賓，酒席準備好喇，請移玉步去飯廳用餐。
行開啲啦，喺度阻頭阻勢！
呢次地震摧毀咗無數家園。
佢呢排肥咗，要加大碼先着得落。
而家嘅公開試制度仲係有好多不足，冇辦法好好評估考生嘅程度。
佢太太死咗之後，佢憔悴咗好多。
一旦紅外線偵測到可疑嘅人物，報警系統就會即刻響起。
聽日就開學，我仲未做過啲暑期作業，今次死梗。
每年中學都有壁報設計比賽，鼓勵同學一齊合作佈置課室。
每包薯片淨重110克。
競爭太大，我冇機㗎喇！
佢想搞到我家破人亡，佢真係好毒。
你班友做嘢完全揸流攤嘅，我點信得你過？
你哋班人再搞內鬥，只會益咗對家㗎咋。
隔籬屋個寡母婆一個人湊大五個仔女。
佢正一二世祖，乜都唔識剩係識使錢。
我唔妥你，我可以𢭃你；我唔鍾意你，我可以𢱕你！
你跟住個範本寫篇文就得㗎啦。
我哋會為有需要人士提供協助。
若果同温層太厚，可能會接觸唔到其他人嘅觀點。
咪以為你兩個咬耳仔無人聽到啦，入晒咪喇。
早兩日我喺廣州買咗個廣彩花樽，好靚。
經濟內外受壓，好多舖頭同公司都關門大吉。
為我哋打頭陣表演嘅有香港中樂團。
我啱啱搬嚟，仲熟習緊啲環境。
包蝦片咁大，好襟食。
我哥哥有躁鬱症，要食穩定情緒嘅藥。
佢成日講埋晒啲膠嘢。
考生必須帶准考證先至可以入考場。
佢當住我面嘅時候就好好，但係背住我嘅時候就講我壞話。
明星都中招，一撳條link就畀人偷帳號。
我哋搭到總站先落車。
佢個人好醒瞓，凡親落雨「啲啲咑咑」，就會瞓唔到覺。
我將一生寄託喺呢個男人身上。
今次兩國總統會面會討論雙邊關係，此外兩人亦會就環保問題交換意見。
台灣警方正係調查粉塵爆炸嘅緣由。
佢篇論文嘅內容好精彩。
物流業可以充分發揮香港既有優勢，創造好多就業機會。
今日天氣咁好，最好係開船出海遊艇河。
我間房部冷氣四分三匹馬力。
我唔鍾意坐船，我會暈船浪。
你成日亂食嘢，小心肚痛呀！
貨車上面有三十箱貨左右。
終於傾得成，今次一天都光晒喇。
人生總會有波折，但係最重要係要對自己有信心。
佢歸根結底都係你個仔，你唔可以唔理佢。
考試作文最好識得拋吓書包，評卷員自然會對你有好印象啦！
佢才貌雙全，得到選美冠軍係實至名歸嘅。
消防員用力將門擊破，救裏面被困住嘅人出來。
本書已經脱稿，可以拎去廠印。
佢係錯，請你唔好盲目噉袒護佢。
東北季候風正為華南帶嚟寒冷嘅天氣。
我家公家婆對我好好。
你想睇嗰套戲落咗喇。
《紅樓夢》有詩詞做伏筆，暗示人物嘅命運。
警察搜佢身，但係冇揾到任何違禁品。
喺常温常壓之下，水會喺攝氏０度結成冰。
麻煩你幫我寄個郵包。
好似佢呢啲衰人，唔抵可憐㗎！
聽講呢排屋企附近成日有露體狂出沒，你自己一個出去嗰時小心啲喇！
現任總統民望咁高，嚟緊選舉瞓喺度都贏啦。
嗰啲醉貓又喺度生事喇。
媽媽見到仔女痛，都會感同身受，對佢哋特別呵護。
冇見一年，你個仔大個咗好多喎。
最近有筆橫財，所以打算攞啲嚟做下善事。
過馬路要睇紅綠燈呀！
沙莉第一個衝線之後，我哋走過去祝賀佢跑贏比賽。
你將個蘋果沖一沖水先好食。
甲隊喺下半場反勝三比二。
有社工對於從嚟都冇正視懲教所入面嘅不人道待遇表示非常後悔。
你呢種性格有一日會成為你嘅絆腳石。
好在你夠順攤，唔係就實食蓮子羹嘞。
你仲未還錢俾我喎，磅水！
我想請你嚟我屋企食餐家常便飯。
班女仔都圍住佢，將羨慕嘅眼光投注喺佢身上。
結他擺得耐咗就會走音。
佢趕住喺限期前交貨，有氣冇碇唞。
你洗碗就打爛碗，真係笨手笨腳啊。
銀行股受到投資者嘅追捧。
而家都係用藥物暫時撳住佢個病㗎咋。
佢要求對方賠償一百萬去補償佢所受嘅虐待。
爸爸好鍾意去公園，喺啲長櫈度瞓覺。
啲蝦熟咗之後會變色。
你咁趕做咩啫，你慌人哋唔等你咩？
今日當衰，唔記得帶鎖匙出街。
佢係唔係都投訴，點頂啊大佬？
呢位大將軍曾經立下戰功，成功樹立威望。
佢喺公司做嘢，一向都好賣力。
阿琪嘅畫風別樹一格。
頭先餐飯貴到我使晒啲錢。
我同你兩兄弟，冇計嘅，邊個俾錢都一樣啫。
呢度起緊一個緩衝區嚟隔音。
科學家話火星可能有生命體存在。
見到你冇事，我就放心嘞。
陳總叫你食牛歡喜你就食，你唔食你就係敬酒唔飲飲罰酒。
外間有好多不利嘅傳聞。
佢諗唔開，決定去尋死。
佢個面珠墩，見到就想搣。
哈哈！史達寧一掂波就踩波車，笑鬼死我。
你快啲save低佢先啦。
佢嘅犧牲係唔會白費嘅！
不如我哋組隊去參加比賽。
安安同佳佳係世界上最老嘅熊貓。
急流勇退可以永遠喺人哋心目中留低最好嘅印象。
我同店員閒聊咗幾句。
佢俾人篤灰話佢公司裝老翻，可能係佢得罪咗啲舊伙記。
雖然我對佢一往情深，但佢一啲都冇畀我感動。
範圍內嘅市民都要接受強制檢測同留喺區內。
經歷咗件咁痛苦嘅事，佢依然咁硬淨。
佢走得好倉猝，連銀包都唔記得攞。
我個耳筒繑埋咗一嚿。
佢為咗錢，連老婆仔女都可以賣，簡直係喪盡天良！
阿松喺度訴説佢喺監倉嗰度嘅辛酸經歷。
因為有社交網站，媽咪同啲小學同學有返聯繫。
佢生得五官精緻，靚到好似個公仔咁。
佢成日 開口夾著脷，好容易同人結怨。
套餐又唔抵嗌又唔係咁啱食，不如散叫仲好啦。
街嚟㗎，你兩個唔好喺度玩啦。
佢哋成日喺度放閃，都唔體諒單身人士嘅感受。
師兄，大家都係打工啫，無謂咁燥吖。
今次佢會取道香港去日本。
喺現代社會，盲婚啞嫁已經不合時宜。
我親耳聽到老闆話下個月加人工。
由佢負責迎賓啦，佢待人接物係有一手。
你噚日做乜吽下吽下咁嘅？
小姐，有咩可以效勞？
我哋學校嘅校刊係每個月出一次嘅。
嘩！你開到成八十咪咁快呀？小心俾人影快相啊！
做得一樣，唔爭在做多樣啦。
揸巴士通宵更嘅生活一啲都唔好過。
閂咗隻窗佢吖，唔該。
你唔駛發泄落我度呀。
就嚟約滿喇，唔知老闆想唔想同我續約呢？
佢搬到冇雷公咁遠，每日都要揸三個鐘頭車返工、放工，真係嘥時間啊！
香港嘅自來水有加氟化物，可以預防蛀牙。
整完呢件衫剩番好多布碎。
因為火勢太過猛烈，消防員被逼撤離現場。
今日我哋請到陳先生同我哋分享佢生活嘅點滴。
佢知道自己冇談判籌碼之後，口氣開始軟化。
個出口俾啲差人閘住晒，我出唔到去。
我哋每晚都去間冰室度聚腳。
呢位大熱佳麗芳齡二十。
蝦好多嘌呤㗎，好心你有痛風就食少啲啦。
我哋team目標一致，個個互相支持。
嗰個帶水佬喺訪談期間，一直留意住旁觀緊嘅上司嘅眼色，唔敢坦白回答。
你個密碼咁簡單，好易俾人撞中。
呢個區議會嘅議席懸空咗好耐。
你哋想打交？咁我喺度食花生喇。
佢嘅心臟好弱，要打支強心針。
如果公司有緊急會議，咁我聽日返嚟銷假啦。
我個仔識行之後就喺屋企四圍行。
單憑你點可以搬得起張凳啊？真係不自量力！
佢病到講嘢都好陰吱細氣。
佢係我新近請返嚟嘅助理。
我做咗份報告咁多日，都重係做緊第一部份咋！
佢為咗錢連自己嘅尊嚴都唔要，真係可悲啊！
戰爭令到生命凋零，實在令人嘆息。
今時今日噉嘅服務態度係唔夠嘅。
佢明明係無辜，但係法官誤判佢有罪。
N樣嘢要做，飯都冇時間食。
政府致力提供公平嘅環境，以加強外商喺香港營商嘅信心。
屋企咪有個囉，買個新嘅嚟把托呀？
我中咗六合彩，今次真係家山發喇！
做咩夏天買個暖爐返嚟？都唔等使嘅。
佢故意問啲好難嘅問題。
你下次再咁曳就一定要捱打。
我叫咗雞扒飯喎......無雞扒得豬扒呀？唉好啦照殺啦。
佢喺個文件夾度抽咗一份文件出嚟睇。
頻道多達30萬人訂閲。
呢度咁窄，唯有側身行過去啦。
你可唔可以做多次示範呀？
原來橡皮糖係用啲動物嘅骨頭整成㗎！
經理扲錢請同事食下午茶。
佢望住呢條河，撫今追昔。
舉行中式婚禮要準備紅棗茶。
水某程度上係一種萬能溶劑。
幫我搽太陽油，搽得均勻啲喎！
唔好發白日夢喇！想做有錢佬？下世啦！快啲做嘢啦！
你呢個結論建基於邊度？
雖然佢係大明星，但佢喺套戲嘅戲份好少。傳聞佢對呢個安排好不滿。
我地搭通宵巴士去機場，因為我地要搭夜機。
學生會啲人監守自盜，用會費嚟唱K。
呢間茶餐廳嘅椰撻都幾出名。
部fax機冇晒紙，收唔到fax呀。
佢對國際局勢洞若觀火，成功預測大戰發生。
今年嘅盛會比往年遜色。
佢唔要份工，我先執到死雞㗎咋。
公眾裸體係不雅嘅行為。
極力子如果控制適宜，當然順頭順路啦；假如控制不當，就瓣瓣唔妥。
唔請就咪春話招聘啦！
佢撞車之後，傷重不治。
仲有一粒鐘先交更，佢應該冇咁快嚟到辦公室住。
你係噉將你啲陳年舊事掛喺嘴唇邊，聽到我都就嚟識背喇。
請大家幫手廣傳呢個post。
佢哋合作咗三年之後就拆夥喇。
呢棵蘋果樹好茂盛，結咗好多果。
趙雲大擺空城計嚇走曹操，真不愧係一身是膽。
嗰度有好多攤位遊戲，不如我哋過去睇囉？
講嘢大聲啲！唔好喺度陰吱陰吱。
客隊一拎到波，主場球迷就即刻噓佢哋。
我哋定一個日子去旅行。
呢個港大女生英文好好。
次次飲完奶我都實屙㗎。
我個班主任都幾懶，成日俾晒啲班務班長做。
佢參加咗歌唱比賽之後，一舉成名。
從我嘅角度嚟睇，佢係啱嘅。
喺中國嘅舊社會，男人可以娶妾侍。
我係香港一份報紙嘅專欄作者。
啲鮑魚假嘅，告鬼間酒樓先！
阿明成日巴之閉咁，所以佢犯眾憎，全班冇人同佢做朋友。
我約咗啲朋友下星期出海釣魚。
你介唔介意男朋友矮過你？
向另一個國家派遣大使
縱使成功機會唔大，我哋都要試下。
個阿叔可以唱到好低音。
出門口之前記得梳頭。
老細，呢排熱氣，同我整碗下火先。
蔗渣板整嘅雖然輕啲，但都係實木襟用啲。
今次我哋真係要等天打救喇。
你娶到呢個老婆真係羨慕死人喇，入得廚房，又出得廳堂。
我覺得著高踭鞋唔舒服。
我女朋友勁嬲，但係氹佢一陣之後佢開始軟化喇。
部電話我上網bid返嚟嘅。
香港隊宜家領先三比一。
個損毀比當初諗嘅嚴重。
行動之前，我會分析咗線人畀我嘅情報先。
由於港元同美元掛勾，港元利率將緊貼美元利率。
我嘅日間聯絡電話係12345678。
冇見一排，身形依然fit到漏油喎，點練㗎你？
梗係啦，我有聽書㗎！
仲有啊，唔好再跟住我啊。
而家佢喺電影界係大紅人。
阿森同阿美兩個由細識到大，係青梅竹馬嚟。
我部電腦神神哋，開極都開唔到機。
呢度係戰略要地，兩邊都會為咗佔領呢度而不惜一切。
新嚟嗰個經理乜嘢料呀？
好多人喺下面留言護航。
「老師，我想去廁所呀。」「唔得，坐返低！」
我要去keep fit喇。
股市升定跌？大家都係靠估。
好囉喎！你個鹹蟲再眼甘甘望住我嘅話，我就告你性騷擾架喇！
今次公司蝕咗咁多錢，老細肯定揾我嚟祭旗。
等我去就近嘅餐廳借個洗手間先。
場戰爭終於都爆發喇。
而家流行簡約，裝修唔使搞咁多嘢啦。
你咁做豈不是自欺欺人？
我哋聽日要present喇。
啤啤一出世就識得啜奶。
我入去試身室先，因間出返嚟。
而家又未至於係網媒嘅天下。
宜家黃雨喇，出門口要小心啲。
好多租户都抱怨年年都加租，太大負擔喇。
佢咁窮，你嫁佢就一定要捱苦。
我公司真係好鬼cheap，叫我去上海出trip，但係唔包保險！
呢個計劃應該由基層入手。
呢座山入面有個隱蔽嘅廢墟。
呢啲都係犯人常用嘅手法。
老婆而家有身己，粗重野等我嚟做。
日本成為亞洲第一強國。
巴士司機肇事後逃逸。
嗰次佢無啦啦仆親，我哋個個笑到轆地呀！
死火！唔記得帶銀包⋯
佢哋之前投咗標，想喺房屋署商場租間舖，啱啱先公佈佢哋中咗標。
我哋坐喺巴士嘅後面。
我同你共事咗咁耐，我好清楚你嘅為人。
溫極都唔識，點算好啊？
佢哋班機挨晚就到香港。
佢托我幫佢買埋佢啲嘢食。
有啲人喺音樂上好有天賦，可惜冇加以栽培就埋沒咗。
麥皮算唔算減肥恩物？
今日呢個會主要討論活動安排。
唔關佢事㗎，佢俾人砌㗎咋。
佢望落好似冇咩咁，但係其實心入面喺度暗爽緊。
威尼斯有浪漫水鄉之稱，而大澳就贏得「東方威尼斯」嘅美譽。
「名詞」呢個字係名詞。
佢有收集舊鞋嘅怪僻。
佢唔算好靚，不過把聲好姣。
呢場戰爭，大約有一千個士兵陣亡。
個謠言吹行晒，而家點算？
啲人喺度食煙，攪到呢度烏煙瘴氣。
帶朋友四圍遊覽吓啦。
老豆一返到屋企我就聞到佢對襪又酸又臭。
啲菜頭菜尾冇人幫手清。
你年紀輕輕，竟然詮釋《莊子》嘅思想詮釋得咁好，幾犀利喎。
我不嬲都傾向利益以本土為依歸呢個諗法。
老師嘅教導我一直銘記於心。
呢啲機密文件全部會加上封條。
畀阿媽鬧咗一餐，佢死死氣噉番咗房。
你大人大者就唔好再成日發脾氣啦。
佢嘅改革贏得無數嘅贊同。
呢啲廢物可以循環再用。
冷氣機啲水滴濕我杯雪糕！
你將隻杯放喺枱邊好牙煙㗎！
乜而家西瓜都正方形咁奇形怪狀㗎咩？
呢宗謀殺案嘅前因後果被拍成電影。
個偵探慢慢還原返事件嘅原貌。
阿媽做得咁辛苦，都係想我哋第日出人頭地啫。
酒後駕駛，害己害人，切物酒後駕駛。
密林掩護咗游擊隊嘅行動。
個升盤而家立立令，乾淨晒。
到目前為止，醫生對呢種新病依然束手無策。
呢個字嘅定義好唔清晰。
佢哋入圍賽就遇到呢隊勁敵，真係唔好彩。
佢屋企有1000Mbps寬頻上網。
我係你太太嘅朋友啊！
等我返嚟收拾你。睇住啦！
點解佢咁晏都未返㗎，千祈唔好有事啊！
冰室即係老式茶餐廳。
呢度頭頂咁多雀飛過，遲早舐嘢。
我望住鐵灰色嘅天，呼出一口煙。
考試時間淨番一分鐘，考生都爭分奪秒，完成最後一條題目。
佢哋各自同阿爸阿媽住，有需要嗰陣會去爆房。
我唔要你啲污糟錢啊！你仲有冇良知㗎？
唔好做咁多衰嘢，因住有錢冇命享啊！
佢喺我耳邊輕聲講咗句：「我好鍾意你啊。」
醫院啱啱call我，我要走先。
你仲未做完嘢呀？咁我自己走先嚕。
呢間銀行提供物業估值服務。
佢當時喺現場目擊槍手殺人嘅情況。
散會之後一齊去食晏啦！
政府部門各自為政，缺乏溝通，浪費咗好多資源。
睇下佢吖，緊張成噉喎！
佢見隔籬舖做老翻生意賺到盆滿缽滿，所以打算照辦煮碗，分一杯羹。
塊草地軟腍腍瞓喺度好舒服呀！
近排嗰本小説出咗前傳，你睇咗未？
你唔好再纏住我啦，我唔會再同你喺返埋一齊㗎喇。
你講嘢咁直白好容易傷害到人㗎！
古時候嘅客棧廂房即係而家嘅酒店房。
你又幫唔倒手，去咪棧佗手掕腳！
老師請班上面嘅同學作白欖。
阿松佢連續五日五夜打機冇瞓，第六日朝頭早猝死咗。
唔好隨便答應佢嘅要求。
個收銀員同個日本仔真係雞同鴨講，大家溝通唔到。
今年我哋嘅校友捐咗一千萬俾學校修葺校舍。
一睇見佢啲鬼畫符就頭痛。
佢遺傳咗媽媽嘅一雙大眼睛。
我老喇，開始越嚟越冇記性。
我成大半個月冇見過阿明喇。
點解啲人拚死都要食雞泡魚嘅？
你呢張相失焦喎，背景咁清但個人濛晒嘅。
香港個人資料私隱專員公署
喺女校先會有M巾橫飛嘅壯景。
可唔可以留低陪我一陣？
幫老媽子手咁能駭呀！
聽日點都好，請大家唔好放棄之後嘅抗爭。
佢煮嘅嘢食真係冇得彈呀！
騰騰震嬲到面呀面都紅。
我而家倒數三聲，三聲之內你好即刻起身。
佢哋一邊猜枚一邊飲酒，玩得好開心。
佢好大面㗎，擺酒嗰陣好多名人出席。
佢哋需要冷靜期去重新適應。
公司而家玩派系鬥爭，我老細唯有棄車保帥，踢走自己隻頭馬，保住自己個位。
上次喺度食魚生屙到七彩，見過鬼仲唔怕黑咩，仲敢再食？
我哋今日提早五分鐘放飯。
佢見到殺父仇人，忍唔住怒火中燒。
好多外國人都覺得中文好難，因為中文據講同其他語言係完全唔同嘅體系。
佢坐喺度冇嘢做就會對入嚟嘅人評頭品足。
有冇啲咩特別嘅套路可以教我？
你買咗人壽保險未啊？
呢篇通告嘅要點就係要提醒員工勤洗手。
佢一個人住喺深山，同外界斷絕來往。
三圍經常用喺時裝界。
今次呢隻新game係任天堂嘅最新力作。
佢份人行事專橫，成日俾人詬病。
你喺我心目中永遠都係第一位。
你覺得熱嘅就去樹蔭嗰度坐下啦。
我同佢有過一面之緣，今日見面應該會認得。
做任何事都唔好過度，記得要點到即止
啲嘢乒鈴嘭唥噉跌晒落地。
有部分寄宿學校可以走讀。
呢場波比數咁高，擺明有人放水啦！
動物園係人類自私嘅證明。
佢發高燒入咗急症室。
怪物發出巨大嘅哮聲。
自由得來不易，理應珍而重之。
你去飲就唔該着得好好睇睇。
你唔好諗住同前度復合喇，嘥心機㗎咋。
佢琴晚好夜瞓，搞到冇厘精神。
小明最近性情大變，發生咗咩事？
呢隻藥水會令人上癮㗎。
印度菜用好多唔同嘅香料。
佢每晚都飲到醉醺醺返屋企。
佢會喺個節目表演跳舞。
布達拉宮係座宏偉嘅建築。
真係好笑嘞！我幾時話鍾意你啊？
兩個證人句句都一樣，仲唔係夾口供？
屋企有豆腐、蛋、瘦肉同番茄囉。
遇到困難嘅時候唔好退縮。
啲人話呢間大學好多靚女。
唔好煩佢啦，佢而家可能鹹濕緊佢老公囉。
唔該俾個餐牌我哋睇吓。
你病就唔好食生冷嘢喇。
佢冇屋企人喺香港㗎。
落雨嘅時候行萬里長城會好易跌親。
我哋選咗阿凝做班代表。
我會將你嘅投訴同我嘅上級反映㗎喇。
呢篇作文雖然寫得好好，但係唔貼題，都係要扣分。
頹頹哋衝落M記食宵算。
佢咁慘你仲幸災樂禍，真係冇人性！
圖書館張張檯都擺晒袋霸位但又冇人坐，我真係好躁。
阿松話佢識巫術，真係無稽！
呢個人個樣怪怪哋，有啲唔順眼。
為咗啲小事而爭執，值得咩？
呢支桿可以控制高低。
影壇多位資深演員今年相繼謝世。
你屋企俾幾多零用錢你？
佢好吟沉，成日煩住晒。
我唔明點解啲人覺得佢寫啲垃圾好到肉囉。
個harddisk有兩TB。
改長啲個褲腳，條褲就啱着喇。
整唔見咗證件，搞到聽日要去宣誓，好麻煩。
佢身體好柔軟，可以俾佢學下體操喎。
學歷未必真實反映到學力嘅。
全公司上下一心，克服逆境。
如果你考試合格，我就買份禮物俾你啦。
如果我哋炒唔到佢哋三比零，我就切柒！
你聽人講嘢嗰時可唔可以唔好擔天望地？
我中學嗰時成日食車仔麪，貪佢夠平。
你鍾意我呀？做咩成日偷偷望住我？
呢種天氣好𣲷，好容易出汗。
國王命令大臣將寶物獻上。
個差佬話，我再唔走嘅話就落差廚喎。
我借圖書館啲書過咗期一個禮拜。
我哋啱啱搬入嚟㗎咋。
同媽媽嘆個茶食件cake。
賣遮通常都係望天打卦。
佢帶住怨恨離開咗呢個世界。
捱窮嘅日子真係好難過。
對面嗰隊太廢，畀我哋秒殺晒。
部電腦花咗少少就唔要，真係好嘥囉。
學師要由低做起，唔能夠一步登天。
你計數計得咁快，我真係望塵莫及。
杜生好有架子，叫佢都唔應人。
佢成日打機，乜嘢都唔想做。
死者家屬對裁決表示失望。
相撲係日本嘅國技之一。
我強烈反對興建新鐵路。
公司包唔包我哋伙食㗎？
除非你去廣東或者廣西南寧嗰頭啫，上大陸好難唔講煲冬瓜㗎噃。
佢暑假得閒，日日去睇戲，變成大戲迷喇。
初時唔為意找多咗，事後我特登去退返錢。
佢響地盤因為意外斷咗隻手，估唔到過咗三年，就用義肢返工。
美國開國元勛當中大半都有理神論嘅傾向。
蘇聯解咗體，分裂成十五個國家。
比賽會順延到下個月先舉行。
你搞啲爛gag無聊得嚟又幾好笑。
玩嗰陣唔好捻住人哋條頸啊！好危險㗎。
阿欣讚歎呢件藝術品做得好精緻。
妳雙眼通紅，係咪喊過嚟？
你啲中文有好大進步喎！
你咪鳩噏當秘笈喇，唔識咪認咗佢囉。
你擗陰亂咗呀，你梳梳佢。
我啱啱好夠秤報馬拉松。
老細講咩佢都一味話好，正一擦鞋仔。
今後，我就要孤身一人。
你俾咁多貼士，發神經咩！
佢個save已經爆左機喇。
我未食過臭豆腐，好想試下。
俾啲行得通嘅意見，唔好成日都咁不切實際啦！
校方敦促學生守校規。
呢場比賽其實好一面倒，贏到7比1而失嗰球只係烏龍波。
佢有家底又靚仔，所以有好多女仔追㗎。
你而家坐月要好好調養下自己，唔係到你老咗就後悔喇。
得片言隻語又點描述得到我濃濃嘅愛意？
弊傢溜喇！我跌爛咗阿爸部相機呀！
倒返轉，如果人哋噉樣對你，你都唔開心啦？
你唔好橫衝直撞啦，好易會撞到人㗎。
香港嘅嘢食大部份都係喺大陸入口。
佢唔喺處喎，你陣間打嚟啦。
食咗呢隻藥會眼瞓，千祈唔好操作機械。
當局決定公開試延遲開考。
科技股近日受大量吹捧，好受炒家歡迎。
政府終於出手拯救樓市喇。
話劇演出前兩個禮拜，竟然有條友臨時甩底，我唯有臨時拉伕，揾咗另一個人嚟幫手。
「𨋢」係英文嘅音譯。
幾個月冇見，咀啖先！
你今日係邊度食晏晝飯？
冇見佢咁耐，佢或多或少都唔同咗。
我想去朗豪坊，你知唔知點樣去呀？
你有老公，就唔好叉隻腳埋嚟啦。
對於撞邪嘅原因，坊間一直流傳好多種講法。
我聽日出show喎，你嚟唔嚟啊？
我哋設計咗一張生日咭送俾佢。
老師俾咗貼士我哋，話測驗會出邊幾題。
我唔識用email㗎，轉頭fax份嘢俾我吖。
近年經濟不景，失業數字倍增。
我請你返嚟係同我做數，唔係上網睇facebook！
佢有張大學畢業沙紙，身價梗係高啲喇！
北極熊同卡通人物為聖誕加添氣氛。
我諗我軍嘅第332機動部隊係時候要整治吓。
利物浦對車路士場波踢成點樣呀？
有個大陸學生俾人用每個月一萬蚊呢個價包起咗。
佢推薦嗰隻洗頭水都唔好用嘅。
個人電腦嘅市場已經飽和。
我啲同事個個都好好人，成日都幫我手。
我哋重以為佢哋好事近添。
我好想要一間屬於自己嘅書房。
有雙白線代表唔可以切線。
我吞咗粒西瓜核落肚，點算好？
部電話壞咗，用部舊機頂住檔先。
上次炒車氣袋彈出嚟救咗我。
你煮緊乜嘢咁香噴噴嘅？
唔好無視我嘅存在呀！
佢俾蕉皮跣親，一嘢仆到。
佢一直都揾唔到工做，越來越潦倒。
佢嘅缺席令到球隊今場嘅實力大打折扣。
講者一定要具備一定嘅控場能力，先至可以順利完成講座。
阿爺老而彌堅，行起路嚟健步如飛。
佢成日都認叻，但係又冇料到。
颱風將於明早清晨登陸本港。
架車到站未呀，我就快瀨喇！
見你咁努力，阿媽煮餐九大簋俾你食啦！
住院前一定要換咗病人衫先。
你估我好想理嘎？我先唔想理啊！
淋浴用嘅水比浸浴少。
你咁多年嚟都係單身寡仔，唔覺得空虛寂寞凍咩？
面對壓力，運動員依然表現沉着。
工人喺沙灘水退嘅時候挖蜆。
佢個樣三尖八角奇形怪狀咁，點見得人呀？
佢哋圍內傾開偈，係熟啲㗎喇。
睇佢咁靚仔，估唔到平時係咁宅。
阿杰都唔鍾意你，唔好再蹱個頭埋去啦！
伊院係伊利莎白醫院嘅簡寫。
資本家自古以嚟都中意剝削工人。
呢件藝術品近乎完美。
呢個地方條河流得好慢。
公共屋邨禁止飼養牲畜。
啲豬肉生嘅，食咗會生蟲㗎。
上咗成日堂，而家終於放學，我解放喇！
佢日日都著住斗零踭行路返工，佢對腳唔攰㗎咩？
我哋爭兩個人先夠喎，你哋幫吓手湊數吖。
你唔好一路睇電視一路食飯喇。
呢個動作可以收緊下盤。
你呃人，唔好講大話！
呢款價值連城嘅名車喺全球只係得100架。
天水圍行政上屬於香港，但係實質係國中之國。
有關嘅詳細內容請參見書嘅第五章。
笛卡兒曾經用拉丁文寫過書。
我只係輸佢一個馬鼻咋！
我好期待郵差派信俾我。
佢哋兩夫婦生辰八字唔夾，所以成日鬧交。
你唔好俾佢昆到啦！我冇一腳踏兩船呀！
佢中咗風之後就唔識講嘢喇。
我哋有充分嘅行程時間，就唔使趕路啦。
古時冇冷氣，都係靠冰窖降温。
政府同工會達成協議。
佢哋成家人都喺產房出面等緊。
你望住啲飯唔食，誓願呀？快啲食啦！
今日有20位肢體受洗加入教會。
個上司舢舨充炮艇，扮有料去做指揮。
佢主張唔殺生，連蚊都唔會拍死。
我覺得我哋唔應該咁快行埋。
有血友病嘅人凝血會有問題。
呢個花樽係皇上賞賜嘅禮物。
我喺呢間公司做文員。
逃票畀人捉到會罰好多錢。
呢套劇嘅劇情好曲折，一時間好難講得清。
有啲人相信人死後有得投胎。
每個人都應該學識逆境求生。
佢而家擺到明落我面，唔嬲就假。
你講嘢唔好咁多口水啦，有你講冇我哋講！
佢性格率直，講嘢唔識轉彎。
啲小朋友標高得好快。
你做私家偵探一日要幾多錢酬金啊？
我嘅惡習就係鍾意賭錢。
人哋話佢因禍得福，佢唯有苦笑啦。
呢架車只可以載五個人。
我好似將條鎖匙放咗響度。
校長同畢業生逐一握手。
BB出世打咗卡介苗未？
你對眼係咪有啲問題？我見你對眼射厘得好緊要下喎。
佢哋討論嘅內容太高深，我完全冇插足嘅能力。
如果你覺得open book考試唔使背書就好容易嘅話，噉你就錯喇。
股市呢排水緊，個個都望政府放水。
醫生喺我左手度打咗一針。
要有證件證明你係呢度嘅職員先可以入嚟。
佢的確撈嘢咯，淋到一頭水。
有需要先好打九九九，唔係會俾人拉㗎。
總公司委派佢做部門總監。
打咗成日網球，手都痠晒。
我隻手甩骹，我要入廠。
比賽去到一半，佢都仲未發力。
我哋決定即時將行動升級。
佢正一犯眾憎，又要串又要冇料。
老師將學生培養成有高尚人格嘅人。
阿媽喺街市賣菜嘅，佢每朝五點就要去開檔。
佢份人好腌尖，乜嘢都彈一餐。
過兩日我會上郵輪玩。
呢個係唯一嘅方法，好歹都要試吓㗎喇。
身為你嘅作戰顧問，我會建議你即刻停止攻擊。
佢嘅設計別出心裁，贏咗今次嘅大獎。
老師一步一步引導學生思考人生。
畀支雞毛掃我，我要打佢籮柚。
你部手提電腦個mon好大啊。
家祺讀中學嗰時玩過籃球校隊，球技到而家都冇生疏到。
唔該幫我看實個手袋。
酒店會視每一個客人為上賓。
佢好基㗎，成日喺屋企做facial，又買好多護膚品。
自己人，唔好開槍呀！
食完咖喱好頸渴，不如去買啲嘢飲咯？
自從離婚之後，佢日日飲酒，自甘墮落。
政府而家研究緊開放大氣電波俾更加多嘅經營者，等佢哋良性競爭，噉樣先會有進步。
佢成日都拍散拖㗎啦，最耐嗰個都係一齊咗一年。
你噉食法因住有三高啊！
汽車銷售減幅超過市場預期。
好多人為咗有瓦遮頭，連籠屋都去住㗎。
呢個聚會嘅氣氛好融和。
如果佢十點鐘都唔現身，我就唔等佢喇！
佢今晚低胸去飯局，悉心打扮過。
喺民主國家，如果某個政治問題有爭議，最順理成章嘅解決方法，就係喺立法機關辯論，然後投票決定。
青少年嘅犯罪率有上升嘅趨勢。
我同佢嗌咗交，而家希望我可以用我嘅誠意令佢回心轉意同返我一齊啦！
通常人哋淨係會留意到一隊樂隊嘅主音。
乜你今日着到鬼五馬六嘅？潮流嚟㗎？
性罪行定罪紀錄查核機制
暫時攞到最多奧運金牌嘅運動員係美國嘅菲比斯，佢一個人已經拎咗十八個金牌。
我激嬲咗佢，而家佢唔理我。
鑽石山嘅志蓮淨苑模仿唐朝嘅建築。
佢夜晚出街俾人伏，打到好傷。
張保仔係華南有名嘅海盜。
你今次抽血啲血脂有啲高，要開始食降血脂藥喇。
呢個老師會喺每個同學嘅功課上面寫評語。
你鍾意zoom近定zoom遠都得。
佢咁樣做係為咗表示誠意。
夠鐘交返個場俾人喇。
我同我老公係喺聊天室度識嘅。
上完體育堂，班房嗰陣體臭真係好惡頂。
wang wang聲
條路好窄，架車過唔到。
有咩工可以日日對住小動物？
執正啲間屋啦，唔係邊有人肯買啊？
我警告你，唔好亂講嘢。
你叫咩名，我要投訴你！
聽新聞講今日地鐵好大件事喎。
政府因應殘疾人士嘅訴求增加福利。
枝棍太長喇！打橫先拎入嚟啦！
世界上冇嘢係絕對可靠嘅。
瘋牛症可能同牛嘅飼料有關。
佢發咗達唔識人啦而家。
如果可以恨你，全力痛恨你，你連遇上亦要躲避。
主科一般包括中英數。
從某程度上嚟講，佢哋噉做係啱嘅。
嗰個咩嘢呀，下次拎俾我吖。
我個女十八歲，仲係黃花閨女。
條問題有幾難啫？一字咁淺啦。
呢間公司無故裁員，有好多人去勞工處投訴。
單靠努力打工有春用咩！
主辦單位聲稱遊行人數過五萬。
你最好同我乖啲，如果唔係我就返屋企治你。
今日啲生意少噉啲喎。
佢份人天生疑心重，無論其他人講嘢幾咁有道理，佢都只係半信半疑。
佢神棍嚟㗎，唔好信佢。
大腸癌好多時都係由瘜肉開始，一步一步咁變大變差；由於呢個過程相當緩慢，我哋可以透過各種各樣嘅方法，喺變成癌症之前，檢查出大腸裏面嘅病變，而其中一個最普遍嘅方法就係做大便隱血測試。
集團去年純利升28%。
每個人嘅人生觀都唔同。
IELTS個口試係考啲咩㗎？
跌咗落地啫，咪執返嚟食囉，唔使驚嘅。大菌食細菌吖嘛！
呢位係Melanie，花名叫做咩姐。
呢啲柑生乾精囉，唔好食。
呢齣戲講喪屍喺城市暴走。
呢個品種嘅青蛙真係好稀有。
請喺第一行填上姓名。
佢知道自己冇談判籌碼之後，語氣開始軟化。
呢個廚師功力上乘，煮嘢包好味。
每個星期日朝早，我都會特登早啲起身去麥記食班戟。
冇禮貌嘅人容易令人反感。
你唔好成日自己死忍，有啲乜嘢要同人講。
呢球撐龍舟呃到龍門。
走私毒品同販毒活動喺近年變得愈黎愈嚴重，所以緝毒部門都變得愈黎愈重要。
我心諗：唔知佢認唔認得我呢？
放心啦，你死咗之後我一定會送帛金畀你屋企人。
個論壇兩晚都死ser，上唔到。
多個人多對碗筷啫，一齊食啦。
就算佢得罪過你，你都唔使打得咁狼架！
我記得往年冇咁熱㗎。
啲煙搞到淚水不停流落嚟。
你想識嗰個女仔下嘛？我幫你穿針引線啦。
啲人喺東江水嘅水辦度揾到好多鉛。
你今次去東京旅行會住邊間酒店啊？
細路哥好精力，個個都扎扎跳。
杯茶太滿嚹，呷噉啖先啦。
佢嘅歌聲牽動每個人嘅心。
「你篇論文寫咗幾多字？」「五千字左右啦。」
呢個遊戲嘅主線任務係揾到寶藏。
幾間大公司請佢，佢都推咗，自己開公司做。
呢支魚腩兵團喺比賽成日俾人大炒。
行得上台，就唔好怯，怯，你就輸一世。
佢成日疑神疑鬼，驚死有人落毒害佢。
同佢分手已經係半年前嘅事喇，但係我到而家都仲未放得低佢。
呢題數有好多同學做錯，我解一次畀大家聽。
消費券啲安排太複雜，勁嘔電囉。
佢正路應該唔會直接返屋企。
喺森林好易迷失方向。
好衰㗎，整蠱人嘅，唔睬你！
佢諗嘢好縝密，佢覺得有問題就一定有問題。
好多女仔都中意染啲頭髮做茶色，因為明亮得嚟好自然。
你唔出聲即係默認啦！
佢因為得罪處長，搞到俾人燉冬菇去沙頭角守水塘。
我聽晚要去聽talk，要遲啲返。
而家係我事業嘅高峰，點可以咁易放棄？
佢哋就呢個問題好激烈噉辯論咗幾個鐘。
佢俾人打到好傷，可能會殘廢都未定。
啲相令我回想起好多美好回憶。
媽媽，准唔准我哋而家睇電視啊？
喺香港賣四仔係犯法㗎。
識着你，真係前世唔修！
你今晚戙起牀板反省下。
你背熟乘數表，做乘數就會快好多。
相比起理科，文學對人性嘅探索，就好立體同實質。
鬼叫荷包燶丁咩？唯有捱世界啦。
有時冇點打書釘就買咗返屋企，之後先發現中伏，所以以後我都要打咗一半書釘先買。
佢撼親後尾枕，話有啲頭暈喎。
你著嘅衫唔符合我哋餐廳嘅要求。
呢個歌手淨係唱埋啲K歌口水歌，真係好悶囉。
緊急服務團隊風雨不改，守護市民嘅性命同財產安全。
大霧籠罩維多利亞港兩岸。
香港夏天係風季，有熱帶氣旋連續襲港並唔罕見。
我讀卜卜齋嗰時要背三字經。
喺老師心目中，操行比成績更加重要。
正宗嘅羅宋湯係落紅菜頭煮。
煎堆轆轆，金銀滿屋。
冇咗幾萬蚊之嘛，唔使死喎。
你又唔係佢妹仔，唔好乜都幫佢做晒啦。
我每個禮拜都要同老公返婆家食飯。
有啲人唔鍾意食有臭味嘅食物，例如臭豆腐、榴槤等等。
樓價急升只係假象嚟㗎咋，你諗清楚先好投資啊！
呢間舖頭筍嘢多籮籮。
呢間老餅家已經有成七廿年歷史喇。
今個下晝，股市延續升勢。
我幾乎想一嘢抽起佢個頭鏗落張枱度。
佢老公好有米，今次泊到個好碼頭啦！
佢嘅口供受到警方質疑。
我喺佢心目中仲係無咩分量。
平時我阿嫂負責煮飯。
就算坐監都唔使驚，十八年後又一條好漢囉！
呢條係去佢學校嘅必經之路，我哋喺度等佢啦。
郵差嘅工作就係派信。
佢話我哋係唔應該同中國切割嘅。
陳大文上星期喺吐露港炒車，七孔流血，好在最後冇事咋。
就算我哋做好晒保密工作，消息都係不脛而走。
你冇真憑實據，唔好亂講喎。
阿明個仔睇嚟睇去都係嗰幾本書，樂此不疲。
佢間公司冇晒現金，被迫用貨物抵債。
呢個事故係疏忽所致。
架火車因為地震而出軌。
我個司機隨傳隨到，所以我哋今日去邊都得。
佢係一個尤物，好多男人鍾意佢。
醫生話一定要係至親先至可以入去病房睇佢。
呢件事撲朔迷離，外人實在好難理解。
你覺唔覺佢個人好衰？
大家會quit咗先揾工定揾咗工先quit嘅呢？
佢野蠻起上嚟，真係不可理喻㗎。
呢條村大細老嫩有成千人。
你企咁埋做咩啊，想搏懵呀？
我好悶，出去打個round先。
佢啱啱講咗一大段廢話，我根本就冇留心聽。
你知唔知呢度啲電腦邊個打邊個㗎？
佢買咗條鑽石頸鍊俾自己。
架車咁迫，我就算上到去都冇埞企啦。
我都係唔揾佢喇，費事俾人請我食閉門羹啦。
政府白白浪費咗五千萬顧問費。
你嗰份正一風流工嚟，鍾意返工就返工，鍾意放假就放假。
我好肚餓啊，快啲幫我寫菜！
呢隊軍閥姦淫擄掠乜都做齊。
你咪喺度沙哩弄銃，快啲嚟認真幫手！
今期雜誌封面條女好靚。
你付出嘅努力係唔會白費嘅。
佢身材係好，可惜佢鬥雞呢。
喺二樓跌落嚟，你一啲都冇傷到，你真係命硬喎！
全靠有你依個救兵，唔係嘅話我一定交唔切依篇文。
我欣賞你，Respect！
我哋抖十分鐘之後繼續。
啲雞蛋仔腍晒，邊好食㗎。
我家境清貧，屋企連電視都冇。
呢個病唔使食藥嘅，休息一兩日自然就會好㗎喇。
我想買條水晶手鏈戴。
自從佢太太死咗之後，佢就變得好沉默。
阿彪火遮眼，抵唔住頸冚咗佢一巴。
記住你隻眼仲有問題㗎，唔好咁傷神喇。
游水可以幫我哋鍛煉身體。
香港嘅水喉水通常煲過先飲嘅。
你哋一見面就鬥嘴，唔煩架？
我應該冇咁重嘅，一定係個磅唔準！
你睇佢，見到靚仔就暈晒浪。
望見佢回眸淺笑，我一時心神盪漾。
領袖生喺學校係一個好重要嘅角色。
佢對佢男朋友嘅嘢特別上心。
佢係大學公認嘅美女，周圍都係佢啲追求者。
環保機構提倡搭多啲交通工具，揸少啲車。
舊年場雪落得耐過今年。
我將抽鎖匙同部電話放埋一齊，唔覺意揩花咗個電話芒。
啲麪咁多味精，都係唔好食咁多喇。
我哋已經寫咗幾個鐘論文，不如一齊飲吓咖啡回一回氣先。
我啱啱打死咗隻大曱甴呀。
唔好揼住，可能有用。
吓，原來你仲細過我㗎？
佢哋派咗好多軍機去巡邏，防止敵軍入侵。
你永世都係咁懶㗎啦。
佢為咗應付考試，使出渾身解數。
佢決定獻身教育事業。
啤啤出世四十日內一定要改名。
我食咗生冷嘢，所以肚瀉咗兩日。
睇你七手八腳噉，等我出馬啦。
唉，病到行步路都冇力。
美食家都盛讚呢度嘅野食。
唔知大家覺唔覺得奇怪，喺三座金字塔隔離，點解零零舍舍要起個獅身人面像呢？
佢去咗行船，半年先返屋企一次。
今次旅行估計要用兩三萬蚊。
食極都唔肥，你生積呀？
冇問題，我架車裝得落五個人。
習武係為咗保護自己同其他人。
講下笑咋，你當真嘎？
搭程車夠我瞓半個鐘回魂覺。
度自動門壞咗，你要自己拉開度門。
女朋友開到聲，都要有啲表示嘅。
我上網賣嘢俾個騙子呃咗件貨。
佢成日繃住塊面做乜呀？
好少事啫，唔好咁勞嘈啦。
次次傾嘢都傾到紮晒馬咁，冷靜啲啦你哋！
嚟！慶祝我地畢業！呢杯飲勝嘅！
我至少senior過班舊人，唔會畀佢哋恰得到。
連日暴雨，大壩終於崩堤。
幽靜嘅環境有助學習。
嘩嗰幾個女人一行埋就嘈到拆天咁，真係三個女人一個墟。
唔好再打我啊，我還手㗎！
不如今晚揾間居酒屋啤啤佢？
我一個晏晝就學識踩單車嘞。
嗰個男醫生單獨同你檢查身體，你有冇蝕底畀佢啊？
我肥咗之後，我老公就嫌棄我喇。
今晚，世界杯外圍賽香港對伊朗，齊上齊落打一場硬仗。
網上面啲狗頭軍師自以為好聰明。
馬鞍山鐵礦場喺1976年停業。
喺公共圖書館列印要收費。
你個名水蛇春咁長，點記啊？
你擺咗啲肉入冰箱未？
當我得三歲嘅時候，我阿爸阿媽已經離咗婚。
呢啲聖水嚟㗎！飲咗佢啦快啲。
警察喺除夕管制人群。
新年前後好多人過關㗎。
八婆！你居然收埋四條底褲？（電影《家有囍事》）
呢個咪就係我朋友囉。
我哋要推展國際貿易。
呢啲慘劇真係無日無之。
嗰條友永遠都唔做嘢。
你打爛咗佢好鍾意嗰個花樽！你今次大劑喇！
你哋用乜嘢方法避孕㗎？
咁啱俾我碰上特首，我即刻同佢影相。
香港樓價過去一年嘅增長速度係史上最高。
歐根紗都會攞嚟做韓服嘅布料。
其實魚翅啲味主要來自啲上湯，翅本身係冇味嘅。
幅海報運用咗豐富嘅色彩。
好衰㗎你，搞到人心掛掛！
記者問嗰個明星仔會唔會同圈中人拍拖。
我哋friend過打band，瀨嘢傍住冇驚青，最多都係兩份驚！
老細好欣賞新加入唱片公司嗰個歌手，畀咗好多曝光佢。
有一個男人向紅色衫嘅女士吹口哨。
你咁答死梗啦，人地一定打蛇隨棍上。
呢個電風筒雙重絕緣，可以帶入廁所用。
火勢咁猛，再唔斬纜就火燒連環船㗎喇！
今日公司好多嘢做，開OT開到四點，返到屋企已經得返半條人命。
你要咩嘢我都會俾你。
憑住佢嘅毅力，佢終於減肥成功。
香港搖滾樂隊Beyond喺1993年發行咗佢哋嘅第九張粵語專輯《樂與怒》。
咁啱線原來兩間公司係同一個老闆㗎喎。
你唔識做都唔好自己亂咁做。
九一一事件真係一場大浩劫。
佢突然就唔見咗嘞，我成個人都窒咗一下。
個小朋友一直以嚟飽嘗風霜。
咪睇佢做戲好似好英明神武，原來係鱷魚頭老襯底，做生意俾人呃到周身債。
我公司都有work from home，所以一般嚟講真係可以韞咗喺屋企徹頭徹尾做一個廢老。
行政長官會同行政會議
呢個鬼故嘅由來原來係因為有人係廁所冇閂水喉。
好多人唔會自己生小朋友，反而會助養發展中國家嘅小朋友。
好娘呀你，而家咩年代呀，仲7分褲白襪白波鞋。
呢道傳統菜式好花功夫，出便唔係咁易食得到。
佢嘅事前準備好充足。
把刀咁尖鋭，你要小心啲唔好整親啊。
你真係好狗，冇人狗得過你。
我哋出發先喇，陣間嗰度見啦！
佢嬲得好厲害，大家都好驚。
時間有限，請大家嘅發言盡量簡短。
今晚我哋嘅節目將會介紹明星嘅動向。
佢成日亂噏㗎，唔使對佢嘅説話太上心。
淨係識做百彈齋主，為彈而彈，一啲建樹都冇。
我哋一定會傾盡全力。
汲取教訓，唔好重犯啊。
美儀唔搭飛機，行陸路慳錢。
政府採取咗一系列措施以減低失業率。
琦琦唔見咗佢心愛嘅毛公仔，喊咗成半日。
呢個國家最近立例禁止室內吸煙。
呢種髮型係呢期最時款㗎。
我想查下個户口有幾多錢。
個老師好差，根本就係誤人子弟。
唔好再揈你條賓周得唔得呀？
違法嘅事千祈唔好做啊！
由於使用不當，個微波爐好快就壞咗。
我冇惡意㗎，同你玩下咋。
佢哋都係受害者，唔應該怪佢哋。
政府決定加快推行小學全日制。
呢部鋼琴要五個人先抬得起。
二戰前，政府喺本港多個地方都興建咗防空洞。
佢成日去唔同城市工作，居無定所。
呢個會議聽日就會閉幕。
有十個學生食完午飯之後感到不適，被送院治理。
用鉛筆起咗草先，再畫返深啲線條同掃埋啲影出嚟。
啲粥唔夠綿，要煲多陣。
我都不厭其煩再三叮囑你，點知你都係唔記得。
屍體開始腐化，睇嚟已經死咗一段時間。
有了你開心啲，分分鐘需要你。
啲生煎包正到我想係噉食。
我每個月都唔夠錢用，點會有閒錢去旅行吖！
你老細都CLS嘅，又唔係你錯做乜鬧你啊？
佢係佢嗰輩最頂尖嘅歌手。
呢份工一定要有介紹信先至可以申請㗎。
下次唔使專登過嚟送早餐畀我喇，傻瓜。
小心呀！呢度啱啱拖完地。
中國正史包括二十四史。
請你喺呢張欠單上簽字啦。
佢唔係有心得罪你，佢只係個人比較戇直啫。
暴君下令軍隊屠城，血流成河。
匡生一向都係咁温文爾雅。
你條死躝癱，工又唔返，一日到黑掛住索K 。
佢喺呢間公司扮演一個好重要嘅角色。
佢架車喺意外之後報銷咗。
佢紮孖辮嗰陣好可愛！
只有嗰堆位高權重、遙不可及嘅人先有資格「貼地」，所以「貼地」本身就係一個如此矛盾嘅詞語。
你隻手咁凍就唔好雪我啦。
牛栢葉冇乜味，加返啲咖哩就啱啱好嘞。
心理學有冇特定嘅term形容呢種情況？
你玩乜嘢花臣，做乜無端端摺公仔嘅？識女仔呀？
公司正值新舊交替嘅階段。
呢條公式可以計到三角形嘅面積。
唔好只係睇一個人嘅外表，仲要睇佢內心。
而家香港越嚟越難買到菲林。
衙前圍係香港最後嘅市區圍村。
貴寶號嘅信譽一向都好好。
我已經做咗幾晚通宵喇。
佢事後先發現俾人偷咗錢。
有會計守尾門，公司就唔會亂使錢。
佢呢排心火盛，最好唔好惹佢。
儲唔到首期唔緊要，有父幹咪得囉！
發咩吽逗啊？冇時間喇！
呢場仗許勝不許敗，我哋要好好噉打呢一仗。
月球嘅地心吸力只係地球嘅六分一。
呢套民初劇喺下星期一晚首播。
你攞咗個獎返嚟，今次威啦！
佢企圖影響證人口供。
阿媽話鐵觀音好削胃。
佢間茶餐廳做咗三個月就打和，睇嚟唔駛半年就回本。
你咁細個就識咁多嘢，真喺人精一個！
租約上明文規定要俾兩個月按金同一個月上期嘅。
我覺得紅白藍膠袋係香港庶民文化嘅象徵。
呢個衰仔，由細到大都唔肯讀書，依家個社會冇學歷點揾工？
呢個官員用公款買樓，抵佢坐監。
我嘅直覺話俾我知，佢喺度講緊大話。
佢哋一直都放唔低呢個心結。
佢嘅相捕捉到人嘅神髓。
依家唔好理啲濕碎嘢住，搞埋啲重要嘢先。
唔好意思，我去個廁所先。
呢度咁多人我哋去開便傾。
呢套節目收視麻麻，電視台索性將佢搬去星期六深夜播。
佢貪得意撳咗個紅色掣。
我都叫左你唔好爆響口，依家個個都知晒我嘅秘密喇！
鍾偉明先生生前有「播音皇帝」嘅美譽。
呢啲好嘢，我淨係留俾熟客㗎咋。
呢個療程嘅效果因人而異。
1微米係1000000分之1米。
你哋present咗未？
快啲摳friend報呢科啦！
納粹主義支持者會封希特拉做一代梟雄。
巴拿馬總統同我都算有啲交情。
呢樽油唔好打倒掟放。
綠化工程已經收到政府嘅撥款。
阿敏同佢老公情變，分居緊，睇嚟都好難掹得返喇。
嘩，返工上鹹網，你搏炒呀？
揸車突然毫無預警咁急停係好危險㗎。
隻錶咁貴，我邊度買得起啊？
我個仔下個禮拜三就滿月喇，到時候記得嚟飲滿月酒啊。
太陽曬啊，戴頂草帽啦。
「慈禧」係簡稱嚟㗎，全名係咩「孝欽慈禧端佑康頤昭豫莊誠壽恭欽獻崇熙配天興聖顯皇后」呀。
早生貴子，三年抱兩！
乘搭航班JL730嘅乘客請到45號閘登機。
隻玻璃窗咁污糟，快啲用嗰塊布捽乾淨佢。
佢哋全部都會喺今年暑假畀學校派去知名律師行實習。
青山道發生嚴重車禍，司機當場斃命。
我覺得讀書都要講啲天份。
我幾時都咁勤力㗎啦，只不過你冇留意啫。
新郎，你有冇打算朝拍晚播？
我一時間接受唔到呢個事實。
呢棟樓係碩果僅存嘅日治時期建築。
俾人笑有幾唔閒，睇開啲啦。
佢一直熱心社會公益。
好多人都會因為可以贏錢而賭博，但係就冇諗過呢個係糖衣毒藥，令佢哋患上賭癮。
每年佛誕長洲都有太平清醮。
個細路仔將個金魚缸倒笠響個頭度扮係太空人。
今次保育活動係由民間自發。
我啱啱買咗個廣彩花樽。
經濟學者擔心市場會再次出現類似1920年代嗰時嘅股災。
有手足冧咗！軍醫喺邊！
佢係呢隊球隊嘅擁躉。
件衫冇得輸喎，邊度買㗎？
年輕人應該去外面廣闊視野。
又嚟料𠻹，我去個廁所先，轉頭返嚟！
洗碗一定要落洗潔精先洗得乾淨㗎！
我入咗十箱即食麪，就算封城一個月都唔怕餓親。
佢鐘意街拍去影低普通人嘅日常生活。
近日傳嚟嘅消息都唔係咁好。
人都唔喺度咯，指責佢太唔自愛又有咩意思呢？
要有20%學生出嚟投票，談何容易吖。
大部分香港去歐洲嘅航線都會經過烏克蘭。
呢對孖仔真係一模一樣樣，好難分。
故宮係北京名勝之一。
人才嘅重要性毋庸置疑。
今日之舉，非本願也。
古代嘅讀書人，好多都有自己嘅書齋。
香港嘅國碼係852。
佢一舉手一投足，啲仙氣就已經爆晒燈。
阿媽話以前返學成日畀老師打到手板心好痛。
我哋對佢嘅離去感到非常之惋惜。
呢樣野唔講得笑㗎，講笑揾第樣！
一個月檢查一次防火設施係例行公事。
佢初初學炒股就有斬獲，偏偏貪勝不知輸，走去玩期指輸到破產。
佢明知人哋驚曱甴，仲呃人哋睇圖，真係好仆街。
我照足程序去做，有咩事唔好賴落我度。
我爸爸嘅廚藝好好，所以媽咪從來都唔駛煮飯。
唔好一上車就耷低頭啦！
佢呢套服裝徹底顛覆咗佢過往嘅形象。
上Netflix追劇
呢位選手後勁不繼，開始墮後嘞。
近排我有好多煩惱，我要梳理一下我嘅思緒。
處女膜被認為係貞潔嘅象徵。
佢真係冇鬼用，正一飯桶！
你同我啲噉嘅人一齊，最後只會分手。
我喺前面開路，你哋跟實我。
魚欄佬個個都又腥又臭！
我又唔係大人物，邊壓到場啊？
呢張現金券嘅期限去到上個月十一號。
碟頭飯打孖上？餓鬼投胎咁款噃。
符文可以增強遊戲角色嘅戰鬥力。
政府準備提高薪俸税，此舉令好多市民不滿。
秋天嘅空氣比較清爽，冇夏天咁潮濕。
呢個品牌啲春夏童裝平得嚟又可愛。
本書頁頁都咁多生詞，點睇呀？
截至尋日我哋一共獲得一百個提名。
只要埋到佢身，我一拳就可以埋佢單。
一月就考mock喇，你仲喺度掛住玩唔温書？
佢今次嘅表現真係令我刮目相看。
你要個老人家日日騰上騰落，於心何忍呢。
條女太醜樣，佢起唔到機。
睇佢成隻冇頭烏蠅噉，要舂去邊啊？
我想諗清楚內容先動筆。
呢個湯底好辣㗎噃，佢會唔會受唔到㗎？
「你考成點呀？」「OK啦。」
簽約嗰時，要留意服務有效期。
超聲波照到胎盤有啲低，下次要再檢查。
間間飯商嘅飯盒都咁難食㗎喇，唔駛再重新招標啦。
佢係醜樣啲，不過心地好好㗎。
我讀大學嗰陣返過三份part time。
呢間公司有冇門市㗎？我想落去試吓先決定買唔買。
政府計劃逐步提升玻璃樽回收率。
唔好再揾支鉛筆嚟厾我。
呢套通訊系統唔容許兩個人同時講嘢。
食得太多嘢個肚脹晒。
就天黑喇，快啲返去啦。
佢講嗰啲嘢好有深度。
你成日出差去外國，戴咗綠帽都唔知道。
聖經話阿當同夏娃係人類嘅始祖。
漁夫要小心啲用捕魚工具，以免破壞到海牀嘅環境。
你月入萬五蚊，但又成日學人穿金戴銀；乜你真係有錢冇埞使咩？
父母唔可以成世跟住你㗎，你出去做嘢，好自為之喇！
島民多數以捕魚為生。
大家街坊街里，互相照應。
時間緊迫，搭的士啦。
你碗拉麪要唔要落辣？我唔係好食得辣，落啲啲就夠喇。
警方懷疑因為電線短路而引致火警。
你哋唔駛做戲喇，我乜都知道晒喇！
你咁忙都肯幫我，你真係好好人。
一丁友食飯幾好吖，可以靜靜哋諗嘢，雖然係毒咗少少。
令隱形墨水現形嘅方法
幫手裝啲湯落個暖壺度啦。
頭先喺街度見到有個女人搽綠色眼影，成隻鬼咁。
佢唔識煮嘢㗎，佢一定搞到個廚房一鑊粥。
佢活喺父母嘅掌控之下。
上網買衫之前，你要量一量自己腰圍、臀圍幾多吋先。
唔好再提呢件事喇，簡直就係我嘅黑歷史。
冇見你一排你又瘦咗喎。
好多生意人都親建制。
廣東話入邊嘅「士多啤梨」咪就係英文「strawberry」嘅譯音囉。
呢啲手板眼見嘅嘢，一有就做咗佢啦。
去喪禮要着得莊重啲。
打攪晒喇，第一次上你屋企，少少手信俾你嘅。
我喺學校嘅水運會報咗名參加蝶式比賽。
請各位先生小姐慷慨解囊！
中環有好多摩天大廈。
剩得我一個人知呢件事咋。
糝啲麪包糠上面，好食啲㗎。
佢低沉嘅聲線令人安心。
本店年廿九收爐，初四啓市。
我好擔憂聽日嘅考試。
今年嘅籌款活動係佢一手一腳策劃嘅。
化妝化到成個大花面咁，好樣衰呀！
手濕就唔好掂個電掣嚹。
我每年有十二日年假。
你好面善喎，我係咪識你㗎？
風吹雨打，日曬雨淋。
爸爸知道自己中咗六合彩之後唔識反應，擘大口得個窿。
奶奶下個月生日，我一早就去咗訂壽桃包。
魚肝油好健康架，不過好難食。
你哋嘅畢業旅行幾時起程呀？
佢喺街上面赤身裸體咁行，一啲都唔覺得羞恥。
架車都行左超過十萬公里，折舊後其實已經一蚊都唔值咁滯。
去佢屋企又要轉車，又要搭船，太轉折喇！
齣恐怖片嚇到我毛管戙篤企。
聽講大蒜可以辟邪喎。
嘆番個下午茶係忙裏偷閒嘅好選擇。
今日去書展又要破財喇。
佢嘅演講畀人打斷咗。
你係咪想撩交打啊？我唔驚你架噃。
我哋沿住海邊嘅小徑散步。
阿明領導嘅部隊有齊全副武裝。
我趁休息時間醫咗肚喇。
比賽嘅結果好過我預期。
京都早已人滿為患，巴士由朝到晚都滿座。
佢喺商場曾經叱吒風雲，可以左右大局。
佢管理嘅傲慢作風喺佢對待秘書嘅態度上面表露無遺。
你個名係唔係你爺爺幫你改㗎？
如有雷同，實屬巧合。
等我哋將今次開會嘅內容歸納一下。
病人情況緊急，快啲叫醫生嚟。
杯凍啡走糖吖，唔該。
佢穿櫃桶底嘅證據已經揚咗出去，今舖仲煮唔死佢？
你細個有冇試過俾老師罰扭耳仔？
你月頭就唔見咗張地鐵月票，真係唔抵。
人工淨係得四草嘢一個鐘。
個勾唔夠力㗎，唔好掛件大褸上去。
糖尿病嘅元兇其實唔係食得太多甜嘢。
樓價大跌，好多投資者都輸到頭破血流。
佢哋天生一對，又好愛對方。
電話係二三四三孖二孖五。
呢個世界唔應該係噉。
海關職責之一係管理貨物出入口。
俾老婆發現你講大話的話，有排解釋呀你。
新加坡嘅國語係馬拉話。
佢太太死咗之後，佢就一直冇再婚。
政府對市民收入徵税。
名留青史嘅英雄會畀人傳誦。
我一個禮拜前寫信畀佢，佢而家回信畀我喇。
有勇無謀只會累街坊。
我好高興可以同大家分享我嘅故事。
唔係佢阿媽傍住，有鬼今日啊？
啲稿個個都搞掂晒喇，爭你未交咋。
得返半個鐘就開考喇，飛的返學校啦！
受小説影響，民間亦會稱哪吒為三太子。
我哋由頭嚟過再試一次吖。
佢每步棋都諗咁耐，睇怕終於都棋逢敵手喇。
你同佢比都唔輸蝕吖。
呢份工好死嘅啫，日日都係倒模咁倒就得。
餐廳播住好輕聲嘅音樂，增加情調。
佢成日同你傾偈，多少都對你有啲好感嘅。
冇幫兇嘅配合，個兇手根本殺唔到人。
佢喺監獄行為良好，所以提早獲釋。
封城搞到大家冇埞去。
我班手足等緊出糧開飯。
每年夏天，我哋都會去海邊避暑。
唔關你事，你做乜插手？！正一攪屎棍！
呢本小説嘅作者係邊個啊？
我要搞清楚佢嘅意思先。
你呢排做乜淨係去呢間一樓一？唔通你沉船？
資料外泄事故調查報告
佢最叻拍老闆馬屁架喇！
佢玩夠食夠就返屋企瞓。
你唔好再阿支阿左，快啲做晒啲功課佢！
好多有心人捐款俾窮人。
我行到好攰，要抖下。
成個星期冇食肉，個肚好削。
你睇下我隻老鼠仔，練咗兩個月㗎！
今次嘅意外令我知道生命係好脆弱嘅。
佢急住應門，冇留意到自己衣衫不整。
個賊趁大家都好忙亂嘅時候走咗佬。
個組長一個人做晒啲嘢，搞到組員冇嘢做。
中國內地有好多新開發區。
你唔好攔住我啦，我要打佢！
我細個嗰時，成家人住喺一間板間房。
餐湯要咩？羅宋定忌廉？
美國嘅自由神像嗰支火炬離地有廿層樓咁高。
由後生忙到退休，臨老入花叢其實都唔怪得。
地球係一個好靚嘅藍色星球。
我哋嘅義工會先嚟家訪，了解下你哋係咪適合做貓仔嘅新主人。
佢停咗無玩電腦一陣子，無耐又玩噃。
佢一味掛住做嘢，連飯都唔記得食。
指南羅列咗五十幾間餐廳。
上次份報告做錯晒，俾老細省到一面屁。
哼，我已經從動漫呢啲二次元產物中畢業喇，我而家只會睇現實嘅電影、小説！
你因住做錯嘢，俾經理媽叉你。
票站出面有人做緊調查喎。
宜家啲女人寧願做女強人，都唔做家庭主婦。
年青人要喺社會做事，磨練吓自己先至會成長嘅。
放工梗係要換返件馬騮衣出嚟啦，唔通著住佢周圍走，貪好睇咩？
以前英軍喺牛尾海一帶操炮，影響滘西漁民嘅生計。
兩個司機喺撞完車之後都傷勢嚴重。
黃牛黨買晒啲門票，令到其他人冇得買飛入場。
大飛成日畀人攞嚟偷運人蛇。
網上有好多未fact check嘅資訊，我哋要好小心。
我想去洗手間啊，你可唔可以幫我頂住檔一陣先啊？
佢哋請人好黑箱㗎，唔好嘥時間去申請喇。
國外嘅生活習慣同我哋好唔同。
生到大隻騾騾都冇用啦，一碌木噉！
唔該幫我拎我部電話去叉吖。
歌舞伎係日本傳統嘅戲曲。
如果產品有問題，可以向商家申請退款。
佢成日板起塊面，好嚴肅。
小雄俾人打到口腫面腫。
我陣間要去郵局寄信。
點解你郁啲就同人嘈交？好小學雞呀！
佢婉拒咗我哋嘅邀請。
出面有人突然大嗌，嚇咗我一跳。
唔好再成日無啦啦彈出嚟，會嚇親人㗎。
有人死咗喎，喺度講樓價有啲涼薄囉。
港鐵凍結收費三年後申請加價，平均加幅百分之三點一。
希望今次過磅唔會過重啦。
啲麪漲咗就唔好食架喇。
我中意食魚片多過魚滑。
阿娜佢畀星探發掘咗。佢咁靚女、把聲又甜，實大紅大紫啦！
唔好成日捕住部電話啦！
文盲係獨裁者嘅爛頭卒。
買手要喺外地短時間內完成工作，要有潮流觸覺同埋極強嘅體力。
石斑要清蒸先夠鮮味。
你做晒功課，我會獎你食雪糕。
你無情白事做咩打人啫？
阿松抵受唔住魔鬼引誘走咗去買鹹濕書。
當年我哋成班手足同撈同煲揾食，捱得辛苦但係又好開心。
一次過滿足晒三個願望。
佢結識你啲朋友，無非都係想親近你，見多你幾面。
好多人心目中嘅天使，都係背脊有翼，頭上有光環嘅。
你再同我爭辯都冇人會信你㗎喇。
我哋咁耐冇見，難免會有啲生疏。
大家做朋友嘅，幫你手不在話下啦。
歷史係人類最佳嘅借鏡。
趁後生去箍牙冇咁痛㗎。
有錢真係好，可以餐餐大魚大肉。
佢將啲儲蓄攞晒嚟投資股票，但係最後都敗北而回。
今日係阿哥嘅大日子，我俾面佢，唔同你嘈住。
一有打乞嚏流鼻水，梗係即時啪返粒維他命C啦。
我將呢次事件報咗畀阿頭聽喇。
好多北歐國家都會裝上旋轉門，令室內同室外空氣隔絕。
你暑假去旅行，爸爸津貼你一千蚊喇！
想做藝人，唔一定要讀演藝學院，仲有好多其他方法。
現時最迫切要解決嘅係人口老化問題。
呢個網站可以book晒所有野，仲會幫你格埋價添呀。
今場比賽佢包辦晒三個入球。
嘟你吖！你整污糟咗我件新衫啊！
我係話在座各位都係垃圾。
我男朋友快槍手嚟，一陣就搞掂，杯麪都未煮熟。
政府為呢個項目搞咗幾個公眾諮詢工作坊，希望大家踴躍參加，發表意見。
香港啲魚塘愈嚟愈少。
佢喺娛樂圈係個有頭有面嘅人。
次次行百貨公司都使好多錢。
佢玩到咁大，真係唔同佢擘面都唔得。
佢哋唔想打官司，所以最後決定私了。
你咁冇膽點追女仔啊？
年宵就嚟完，檔主個個都割價促銷。
佢個個星期日都會去Starbucks打躉。
唔使驚，有我陪住你。要驚就兩份驚。
山上面風景怡人，美不勝收。
自從反對勢力領袖被一網打盡之後，所有人都放棄抵抗，變得犬儒。
業主想收返啲單位賣俾發展商，所以開始斷電、斷水，逼遷住户。
弊家伙，今鋪過咗火！
佢中意高大威猛嘅男仔。
佢而家威啦，中咗六合彩。
阿明呢段時間都冇聲冇氣，唔講我仲以為佢今晚唔嚟。
件恤衫咁巢，好心就熨下先著啦。
呢度冇人冇盛，放心練啦，唔使怕醜喎。
拍拍吓拖，佢拎部收音機出嚟聽馬，咩癮都冇晒啦！
你阿叔而家破產，咪係個亂洗錢嘅人辦囉。
連曱甴都驚？正廢拉！
根據法例規定，學校每半年就要走一次火警。
公司內部嘅權鬥好激烈。
大家提高警覺呀，嗰班爛仔隨時拖馬踩我哋場㗎。
睇見有咁多嘢未做，真係想乜都唔理打下機算。
畫公仔唔使畫出腸，我地明架喇。
佢咁耐都揾唔到工，搞到個人意志消沉晒。
麻煩你喺信封上面扱印。
醫生、護士等工作都需要輪班。
你用開邊隻牌子嘅化妝品㗎？
呢隻手機有唔同顏色，任君選擇。
佢真係好鍾意呢本書，成日拎住出街，真係愛不釋手。
佢個病已經完全好番晒嘞。
屈原知道亡國之後，就悲憤自殺。
政府入面有好多個部門，有唔同職責。
份合約嘅字眼都幾含糊。
喺人海之中遇到你，係我一生最幸福嘅事。
的士而家好少罷駛，最多慢駛。
冇見幾年，差啲認唔到你！
YouTube乜都有得你睇。
你個人又唔係好好條件，再係噉樣高不成低不就嘅話，你揾唔到女朋友㗎喇。
成日不停噉做嘢真係冇癮，好想快啲放假𠻹。
今晚世界盃總決賽電視現場直播。
佢哋兩個成日出雙入對，都唔知係咪有曖昧關係。
我今日返工洗咗十二個鐘頭，宜家成個人都散晒。
呢二十部吸塵機入面只有五部符合安全標準。
想當年，我馬拉松跑第一㗎！
呢個人淨係識得編造啲謊言去呃錢。
嗰個大老千居無定所，狡兔三窟，分分鐘已經匿埋喺另一個私竇度，逃過追捕。
啲蛋撻新鮮出爐，仲熱辣辣㗎。
佢成日屙尿屙出界，搞到成個廁所成陣臭尿𡃴。
你理智啲，唔好感情用事啊！
以其人之道還治其人之身
佢太聰明，喺班上係個異類。
我喺結婚當日俾人打劫。
佢嘅設想走得好前，即使有先見之明，都要過咗好長時間，等到印證咗嘞，大眾先至認同。
南極氣候非常乾燥，全年落雨少過百毫米。
都係你有先見之明，好早就買定口罩。
佢一向都好守時，從來唔遲到嘅。
農作物失收導致飢荒。
啲動物分佈喺唔同園區。
佢哋用裝修佬掩護身分潛入。
佢哋為咗一塊朱古力餅拗唔掂數。
紅組同綠組勢均力敵，究竟邊隊會勝出呢？
佢最鍾意揪人痛腳㗎啦。
我哋星期日多數都出街食飯。
貼啲牆紙上去，等埲牆睇落冇咁寡。
呢個人就係佢男朋友喇！
我本科喺另一間大學讀。
喉嚨好似有啲嘢棘住棘住。
走廊唔應該放雜物阻住通道。
有咗八達通，用少咗好多散銀。
我哋架車爆咗兩條呔。
呢位醫師專治疑難雜症。
仲爭少少就完㗎喇，捱埋佢呀！
呢個總統犀利，將班人管治到佮佮掂。
同學們拎本教科書出嚟。
你搞到我喺地鐵度笑咗出聲。
佢咁嬲，會唔會喺老闆面前爆大鑊㗎？
雀仔企喺電線上面係唔會觸電。
呢批畫有真有假，要靠你對金睛火眼幫我分辨下嘞。
港產片可以話係世界知名，以動作片、鬼片同警匪片做得最出色。
唔好意思，我想去一去洗手間。
做咩咁重皮買隻鑽石戒指俾我嘅？
個殺人犯親手終結咗佢妹妹嘅性命。
就嚟開學喇，你買咗包書膠未呀？
奀咕咕，唔好唔開心啦。
唔好自己一個入森林呀，好容易蕩失路㗎。
好話唔好聽，你都咁大個人嘞，重要人下下提住先識做。
呢間竹館話事人得罪咗人，琴晚比人掃場。
你部電話要上到網先至可以收發郵件㗎。
立法會議員促請選舉事務處徹查種票疑雲。
你唔係gay都可以落gay吧㗎，我帶你去吖。
大拿拿攞二十萬出嚟買架新車，我唔係好想喎。
呢本書到期喇，我仲未睇完，所以今日要去圖書館續期。
香港人多數係廣東嚟嘅粵人啲後代。
兩夫婦出身都幾戥秤。
佢哋嘅緋聞已經傳咗好耐。
上頭叫到，唯有做囉。
你生得咁奀細，仲學人減肥？
個王子幅相全身戎裝，認真威水。
我永遠係你嘅好朋友。
呢個計劃咁成功實在有賴大家嘅支持。
我想將呢兩間房打通。
佢講嘢幾生鬼㗎喎。聽佢講嘢幾開心。
先下手為強，後下手遭殃。
青馬大橋橫跨青衣同馬灣。
雖然如此，由此依然可以證明呢句真確。
佢係個心胸狹窄嘅女人，好鍾意妒忌人。
釋放晒你啲負面情緒，你先會覺得舒暢。
我哋探測到黑盒嘅訊號。
嘩咁玻璃心嘅你，講少少嘢就咁敏感。
邊個話有錢就有特權㗎？
愛滋病毒嘅空窗期最長係三個月。
唔好玩我啦，我做廿下掌上壓都唔多掂，仲話做一百下？
而家手頭鬆咗，先可以還錢俾你。
中秋節嚟我屋企過節啦！
你自己夜晚唔瞓覺，食得鹹魚抵得渴，第二日係咁辛苦㗎喇。
飛虎隊小心翼翼噉接近敵人嘅巢穴。
你唔好拎到100分就咁囂張呀吓。
你咁高，打籃球實係你贏𠺝。
佢係一個好特別嘅女仔。
男人老狗驚曱甴，你有冇搞錯啊！
有個表因住，條數就易計好多。
唔好做巴敗阻礙交通。
聽日上午九點正準時售票，詳情請瀏覽以下網址。
我咁大個仔都未煲過蠟。
費事熄燈啦，好煩㗎。
我阿媽好鐘意將自己整嘅蛋糕派街坊。
兩地加強經濟合作，係必然嘅趨勢。
補習社大多數標榜師資優良。
細路仔飲食要均衡，唔可以揀飲擇食㗎。
佢打算做埋呢一任就退休。
你成日都卸膊，因住畀人炒呀！
我有陣時會唔食早餐就去上堂。
心裏充滿和平同喜樂。
佢搞大咗女朋友個肚，而家急住籌備結婚。
煮意粉記得唔好過冷河，啲水可以拎嚟煮汁。
個地盤變咗做臨時嘅停車場。
我以為今晚食自助餐，等我仲專登唔食嘢添！
返到屋企，食到佢親自下廚為我精心準備嘅飯餸，今晚肥仔嘍。
大家試過並肩作戰，唔使歃血為盟，都會建立到信任同了解。
香港嘅社企發展十幾年嚟越嚟越成熟。
架車搶軚，要去調返啱個軚尺。
間主人房好寬敞，但間客房就好細。
你聽唔聽到有啲古怪嘅聲音？
我醒唔起你叫咩名添。
估唔到做廚炒餸都會網球肘，仲要做物理治療。
今朝刷刷下牙流牙血啊。
時間過得真係快，一個學期不知不覺又過咗去。
佢行出車站，好快就喺人群裏面消失。
佢好儆惜佢個書包㗎，從來唔會放落地下。
我同佢講拜拜，佢望都唔望我一眼，就粒聲唔出噉走咗。
我唔可以單憑你一面之詞相信你講嘅嘢。
今年佢因為舊患未好返，唔可以參賽。
好多偉人都可以做我哋做人嘅模範。
堅持信念，我哋為大家集氣！
你喺嗰邊幫小朋友探熱先啦！
列車已經到咗尾站，請所有乘客離開車廂。
執返好你啲玩具喇，唔好咁冇手尾！
呢份合約要補返個公司印章。
你熱底呀，要食多啲清涼嘅嘢先得㗎。
如果有人暈咗，應該打999叫救護車，救護員到場後同佢哋交待事發經過。
今次數學測驗份卷好容易，唔温書都識做。
二十年前揾一萬蚊一個月已經好巴閉㗎嚹。
新政府嘅政綱受到一般市民嘅支持。
你將啲貨堆晒喺出入口度，人哋點出入呀？
每年東華三院嘅總理都會喺上環文武廟舉行秋祭典禮。
法律係咪真係表現到公義？
呢度係我主場，我話事。
我今日買咗個新筆袋呀，你睇下靚唔靚？
呢隻沖涼液可以搓到好密嘅泡泡出嚟。
放大鏡係一塊凸透鏡。
呢場運動終於結束，究竟爭取到咩成果呢？
佢生活儉樸，一日可能用唔到五十蚊。
都係part-time噉做啫，都仲ok嘅。
單身寡佬去餐廳好易揾位。
陽光同水份係植物所必需嘅。
上帝要你滅亡，必先令你瘋狂。
一個女仔最好唔好行冷巷嘞，好危險㗎。
嗰個人衰人嚟㗎，大個唔好好似佢咁呀。
成日坐喺屋企好無聊啊。
佢好煩，成日多多事幹咁。
佢份人好穩陣架，托佢做嘢永無甩拖。
週末嗰陣條街特別擁擠。
小心，前面有人埋伏！
小明個傷口發咗炎，而家又紅又腫。
香港嘅居住環境好擠迫。
一啲啲人啦，唔係個個都鍾意食榴槤。
班同事一早走晒，得返我自己一丁友喺度做嘢。
《基本法》保障香港嘅資本主義制度五十年不變。
你唔好蝦我冇讀過大學啊！
文物修復人員為保存文化財產作出承擔。
佢上個禮拜去左泰國旅行，曬到黑古勒特返嚟。
你咁軟弱，點樣可以保護你女神？
我發現女神枕頭底收埋咗個震蛋。
佢想做CEO？睇返自己有咩quali先啦。
我係鍾意着涼鞋着襪呀，你吹乒乓呀？
佢抌條褲入洗衣機洗，褲袋張紙梗係洗到爛溶溶啦！
佢做嗰份工並唔係單純為咗錢。
今日開始國家隊要加碼練習。
成班戲子扮晒嘢，都唔係真心嘅！
個女仔俾人滾大咗個肚。
圓明園係個皇家園林。
呢個攀石高手唔用任何安全帶就徒手爬上座高樓大廈，真係藝高人膽大。
佢貪口爽話鍾意你咋，你唔好當真啊！
你要諗嗰下你已經輸咗。
劉青雲又拎咗今年影帝。
[ChatGPT]學習新技能往往需要苦澀的努力和付出。
網上有好幾個語料庫。
鍾意一個人唔係一件醜事。
返大陸啦，你個死廢柴！
咁唔要得嘅事你都做得出嘅！？
見工記得着得正式啲。
正確嘅餵哺方法對乳汁分泌好重要。
我哋都會記得老師語重心長嘅勸勉説話。
佢早產咗成個禮拜，滿月嗰陣仲喺病房，所以而家同佢搞番個百日宴。
研究指出越早開始賭錢，變成病態賭徒嘅可能性就越高。
佢發現佢未婚夫不斷偷食，所以退婚。
你真係好嘢，一出手問題就迎刃而解。
雖然鍾醫師一路教識阿仁好多醫理同技巧，但係佢堅持唔要以師徒相稱。
呢個細路咁細個就有咁多諗頭。
我好鍾意食甜品，譬如話朱古力蛋糕同馬卡龍。
喂，少爺！幫手開飯喇！
你一個女仔著成咁落蘭桂坊，因住渣都冇得剩啊！
我老婆行街，成日買埋啲無謂嘢。
呢類商品定價太高冇人買㗎。
諸葛亮冇因為私情而放過馬謖，而係按照軍法將佢處斬。
就喺我分心嘅剎那間，我就叉錯腳跌咗落樓梯。
我做咗咁多都係贏唔到佢嘅歡心。
隔籬個地盤起大廈，日日打樁嘈到死。
我患咗不治之症，大概得返三個月命。
我諗住攞呢篇文嚟做教材。
「唔關你事」呢句嘢真係好hurt。
呢單案有十一個女仔死咗。
你走去偷公司錢？你係咪食懵咗啊你？
春天嘅時候，邊度都係咁生氣勃勃。
你feel唔feel到佢今日心情唔係幾好呀？
村民入廟拜神，將燒豬放喺拜案上面。
佢做藥煲做咗十年有多，藥性、副作用知得一清二楚，已經久病成醫。
我啱啱出花紅，不如今晚我哋兩個擦餐勁吖？
你今晚去邊度消遣啊？
你個書包咁重，你究竟有冇執過㗎？
你叫佢做咩都實耍手兼擰頭㗎。
佢出賣咗黑幫大哥，結果俾人追殺。
前面間餅店做緊蛋糕八折。
天王巨星一出現，成個場都high爆。
Citibank嘅中文名係花旗銀行。
chur返啖煙先啦！
你覺唔覺得呢度有啲污糟嘢啊？
有污糟嘢堵塞毛孔就會生粉刺。
我半份糧要攞嚟供樓。
農夫開始犁田之前，將一個軛套落對牛度。
你畢咗業又唔揾工，日日喺屋企頹廢冇用㗎喎！
呢次交易對我哋公司非常有利。
煲魚湯其實用紅壇魚都好適合，價錢比較平之餘仲可以補血。
買新屋附送全屋電器。
佢淨係識A字膊，死都唔肯孭鑊。
保安人員押送珠寶途中遇到車禍。
今日個馬戲團表演好好睇，尤其係個小丑，超好笑。
佢每晚都同女朋友煲幾個鐘電話粥㗎。
唔好喺度笑口噬噬推搪過去，就以為唔使負責任喎。
呢個商場有幾間黑店，你要買嘢最好搵啲熟電腦嘅朋友一齊去。
我哋嘅部隊開始缺乏補給。
呢份提案都幾有趣喎。
請讓座予有需要人士。
哎吔唔記得有分段嘟可以慳返三蚊。
今日我去阿伯屋企食晚飯。
往時坐電車一毫子㗎咋。
我個侄年年考第一，讀書好叻㗎。
你以為聽晒佢話就係愛佢呀？你噉諗就大錯特錯喇。
抽獎結果將於下周六揭曉。
我都仲係用緊56K數據機上網。
NBA球星閒閒哋高我一個頭。
你做咁多陰質嘢會折壽㗎！
一段關係會唔會長久要視乎兩個人溝通嘅方式。
連開二十鋪細，諗住買大啦，點知開圍骰！
佢已經好煩㗎嚹，俾佢清靜吓喇。
今日學校有話劇表演，我要幫手去禮堂擺陣。
呢間屋係阿爺留落嚟嘅祖業，唔賣得㗎！
第一季純利比舊年同期下降近百分之三十。
衣冠不整，恕不招待。
呢啲係向日葵嘅種子。
就算我最近好攰，都熟睡唔到。
今次測驗衰咗唔緊要，仲有考試可以追分！
唔係哩，佢哋都冇出過去哩。
個報告登咗喺今日份報紙度。
今次瀨嘢喇，唔記得做功課。
唔啱唔好監硬嚟，你會整爛佢㗎。
上堂之前，老師同學生都應該備課。
自稱武術大師約戰職業拳手，結果一分鐘就被KO。
新特首係咪得民心，就要拭目以待喇。
我今日測數學，希望合格喇。
我知你冇近視，但係戴副平光鏡靚仔啲噃。
兩隊踢成一比一握手言和，一齊晉級。
算數，呢鑊我骾咗佢，當買個教訓。
寄居蟹被稱為海邊嘅清道夫。
今個月啲零用繃繃緊咋。
佢係世界仔嚟嘅，唔使戥佢擔心。
呢條手鍊係用貝殼整嘅。
電腦用二進制表示數字。
呢個站之後有兩個站。
我腸胃唔係幾好，唔食得刺身。
大多數嘅姓都係單姓。
個presentation悶得滯，所以啲人走晒。
佢手無寸鐵，居然可以打贏嗰個大隻佬。
若果飲苦茶覺得苦，可以食粒嘉應子送口。
銷售玩具係甲公司嘅主要業務。
你玩咗好多鋪喇喎，仲未玩夠咩？
佢做嘢好冇搭霎，你最好跟緊啲。
我纊跌咗部電腦，之後就開唔返。
中國近代思想史嘅轉型時代
每四年就有一次閏年。
呢間屋住咗一個九十歲嘅老太婆。
民眾擺設供品祭祀亡靈。
你犯下彌天大罪都唔知錯呀？
呢個福利係佢應得㗎。
爺爺嘅遺體將會喺墳場下葬。
佢係經理，加上佢又係老闆個仔，梗係要聽佢話喇。
你唔可以咁霸道要我哋聽你話嘅，呢件事投票決定喇！
計落帶飯返工都唔慳得幾多錢。
政府今個財政年度水浸，計劃向各部門放水。
佢從小就響體操隊受訓。
我因為住得太近學校，所以申請唔到大學宿舍。
佢個樣咁童顏，我以為佢仲讀緊中學。
同學參觀博物館，都興致勃勃噉欣賞展品。
行多兩步，大家好做。
我聽日要參加大賽，好緊張。
呢個係私人泳池嚟㗎，你裸泳都冇人理。
學校規定條校裙要及膝。
我哋啲同學大多都出嚟做嘢喇。
佢哋啱啱仲講緊中文，然後突然間轉咗英文台。
呢個甜品啱唔啱你嘅口味？
你阿媽有心臟病，好心你就唔好去激佢啦。
受害人響會上同公司代表對質。
今晚嘅宴會，來賓超過一千人。
單嘢報咗出嚟，而家個個都認得你喇。
雖然班編輯間唔中會甩稿，但係都好努力保住水準㗎。
呢十萬蚊係作為對你嘅補償。
叔叔畀咗十蚊美金我，我要去找換店換番做港紙。
嗰間公司食正呢個基建大餅，收入勢必豬籠入水。
其實香港有唔少地方社區都會打醮。
每逢冬天，我啲同學都請我食凍柑，貪我夠暖。
我任何時候都樂於接受批評。
近排円持續貶值，係時候去日本旅行！
初學游水，最好學咗自由式先。
佢知我等錢使，所以喺我賣樓嗰陣係噉壓我價。
我對你嘅愛係永恒不變。
你唔應該將自己唔鍾意嘅嘢送俾人。正所謂，己所不欲，勿施於人。
我叫你扮我男朋友呃住阿媽㗎咋，你唔好咁入戲呀。
我依家就抰晒你啲衰嘢出嚟俾人睇！
雖然上次我累隊波輸咗，但係我希望你畀次機會我戴罪立功。
我買咗一個新嘅水族箱，裏面有好多金魚。
佢有老闆提攜先有今日嘅成就。
由早到晚，佢都未停過手。
你個account冇晒錢喇喎。
好多所謂嘅「健康食品」都係用個標籤嚟賺錢嘅。
金絲眼鏡睇落斯文過膠框喎。
佢原本打算炒手機，結果變蟹，唯有半價賤賣。
老師對我恩重如山，我又點會背叛你呢？
佢俾人縱慣晒，郁啲就發脾氣。
危險品應該放喺兒童唔可以觸及嘅地方。
幅相咁暴露，喺公司睇有啲踩界。
咁渣斗㗎，少少辣都受唔到。
以前如果你再嫁，人哋會覺得你係一個唔三唔四嘅女人。
呢啲背景我只會輕輕帶過。
投咩票啫？呢度得三個人，你哋兩個仲要同聲同氣添。
今日根本冇可能會落雨喎。
去度下呢樣嘢嘅高度啦。
鋼琴三重奏嘅樂器通常包括鋼琴、小提琴同埋大提琴。
有間小學一年收成六千蚊堂費。
呢間公司嘅老細已經五十歲。
我張一百蚊紙攝咗入牀罅。
傳統封棺係落鐵釘嘅。
佢起用大量嘅畢業生。
嘩你今日靚到爆燈喎！去邊度呀？
藥水半格等如幾多毫升？
呢套動畫就嚟出第二季喇！
今日嘅天氣同預測嘅一模一樣。
香港應該不斷增強競爭力。
食淨嘅野要快啲清理，唔係就有烏蠅褸。
嗰間餐廳好罨耷，我唔敢入去食飯，驚食咗肚痛。
個戲名其實有玩食字，要用廣東話讀出嚟先至明㗎！
佢好高傲，冇朋友㗎。
我想趁呢個機會多謝我老師。
唔好錯過呢個節目啊！
成件事係意外，你應該放低你嘅罪疚感。
喺香港賣淫係犯法嘅。
晚頭都嚟喇，我要返歸喫飯。
物競天擇呢個概念係由達爾文提出嘅。
我讀psycho啫，唔識讀心㗎。
呢間補習社掠水好勁，連冷氣都要收錢。
今朝阿松一見到我就急急腳走咗人，跟住我先省起佢借咗我兩皮嘢未還。
呢本文集總共收咗十篇故仔。
黑色唇膏唔係咁大路，冇乜人會買。
thank you你
「幻彩詠香江」係一個集合探射燈、激光、LED燈等燈光效果嘅户外音樂匯演。
外判畀freelance
總統打算下個月出訪印度。
你盡人事救下我個仔啦！
同事返工時間處理副業生意，做嘢甩漏要人執手尾。
我雖然細過你，但係輩份高過你。
呢間舖嘅隱世邪惡拉絲芝士撻俘虜咗唔少港男港女，日日都大排長龍。
市面上有好多產品專門清除霉菌。
將沙律醬加入新鮮生菜
阿媽舞唔掂部新吸塵機。
你真係犀飛利！好嘢好嘢。
佢廣結善緣，好少同人結怨㗎！
後生仔血氣方剛，做事容易衝動。
佢因為有把雞仔聲，所以成日響電話度俾人當做女仔。
佢飲酒飲到個人迷迷糊糊。
最好你就做晒功課先去玩！
如果你贏到呢個比賽，我就可以沾光去慶功喇！
嚟緊有幾單大茶飯，大家要醒醒定定！
新碟輯錄咗十首新歌。
佢一諗起個女仔就笑咪咪。
好心你唔鍾意人就唔好溝人。
呢齣戲完場都未捉到個兇手，一定會有續集嘅。
間睡房雖然細，但係啲設計都唔錯。
呢單新聞太敏感，總編話唔出得街喎！
我怪錯咗佢，我覺得好內疚。
啲水晶包甜到死，唔使預我。
啱啱佢扶咗個老婆婆起身。
士兵全部著好戰衣，準備攻打敵國。
聽講之前爛尾嗰單工程遲下會復工。
呢煲雞湯燉足三個鐘，夠晒火候。
呢個受訪者記得幫佢打馬賽克。
唔好咁激氣！細路仔係要慢慢教㗎。
佢太過重色輕友，淨係聽男朋友話。
BB瞓着咗，阿祖驚嘈醒BB，所以就行得好小心翼翼。
我每日都會練習鋼琴。
廁所放香薰就無咁臭。
佢出身自一個貧困家庭。
嗰個樹林有一百種樹。
我部電腦打機好lag，係時候換新機。
佢返工都係賺錢買花戴㗎啫，佢邊緊張份工。
我唔記得 抄低佢個電話號碼。
個賊喺入便偷嘢嘅時候，啲同黨就喺門口把風。
一定要依醫生指示服食抗生素。
唔使人吟，自動自覺做功課，真係少有喎。
我知道葵廣最頂樓嗰度，有得影而家好興嗰啲韓式貼紙相。
旺角又有癲佬掉鏹水落街喇。
頭先部電影真係好恐怖，嚇到我標冷汗。
既然佢都唔睬你，你就唔好死心不息咁揾佢喇。
晏晝1點同我講bb透氣唔順，要聞氧氣。
咦，點解你廁所冇裝抽氣扇嘅？
孔子教我哋做人唔好以德報怨，應該以直報怨，以德報德。
喺猶太教義中認為希伯來人係上帝嘅選民。
你支結他tune好未㗎？
呢間渡假屋環境清幽。
可唔可以答應我呢個請求？
佢放低咗封信就走咗喇。
學生可以參加政府提供嘅牙科保健服務。
阿松佢喺度洗緊底，想其他人唔記得佢以前賣過白粉。
喺我出咗門口嗰一刻，我先發覺自己唔記得帶鎖匙。
你講嘢温柔啲，唔好嚇親啲細路啊！
我代表公司向各位來賓致意。
佢偕同男朋友一齊去睇戲。
今次地震有逾千人死傷。
阿美好信佢男朋友。就算佢同女仔睇戲，阿美都定過抬油！
我哋唔應該抹煞史實。
佢做完手術唔落得牀，要暫時用尿袋排尿。
呢個國家禁咗香口膠㗎。
夏天仲着內膽？你唔熱㗎咩？
你憑乜嘢同人哋扻啊？
時下年青人最鍾意挑戰劣食。
咸豐年咁耐咯，仲邊記得啊？
佢將會喺紐約逗留十日。
你唔喺佢身邊，佢開鬼心呀！
我發咗幾封電郵畀佢都冇回覆。
而家有啲夫婦希望通過代母產子。
依家冇人send SMS㗎喇。
我去整啲年糕出嚟俾大家食吖。
西貢白沙灣觀音誕會打醮。
住喺海邊嘅平房感覺一定會好舒服。
麒麟、鳳凰、龜、龍合稱四靈。
雄性嘅孔雀有彩色嘅羽毛。
佢為咗導人向善，於是投身教育行業。
有個員工同競爭對手串通，呃咗老細好多錢。
我老公好鍾意漫畫，連帶我都睇埋一份。
套戲上畫先得嗰三日，邊有咁快有得賣原聲帶？
真係估唔到呢架車咁貴但係咁脆皮，一撞就散晒。
回歸之後香港嘅生活越嚟越差。
揾盆水兜頭淋醒佢啦。
個核突佬坐正我對面，真係篤眼篤鼻。
好多年青人都唔想打工，想試下用小本創業。
我哋都行咗成三個鐘，停低歇歇腳先啦。
呢啲咁卑鄙嘅計謀係得你先諗到。
你可以send個email去攞報價喎，佢哋會好快覆㗎。
食咁多垃圾食物冇益㗎。
你唔使扮傻嚹，我知你實知道啲嘢嘅！
你想喺度揾翻地鐵度遇到嗰個人？根本就係大海撈針。
我呢排已經山窮水盡，淨係食風。
憑自我，硬漢子，拼出一生癡。
陳年舊事仲提嚟有乜謂吖？
邊個敢侵佔我嘅土地！
第日我結婚嘅時候，你會唔會做我嘅伴娘啊？
好多女fans都會當男明星係夢中情人。
跑完步之後一定要飲返運動飲料補充能量。
你唔可以郵寄現金畀我。
公司山頭主義嚴重，係一直以嚟嘅積弊。
「幾時食飯啊？」「未有耐啦。」
佢喺靚女面前扮有禮貌，唔夠兩分鐘就原形畢露。
我一放假就落雨，真係天公不造美嘞。
花園街同通菜街方向平行。
照住張紙上面寫嘅地埗去啦。
佢今次考試因為身體唔好，大失水準。
個個男仔都好想同佢跳舞。
將牛扒嘅表面煎封可以鎖住肉汁同味道。
植物嘅根會吸取泥土入面嘅養分。
我基本上睇晒本書㗎喇。
嗰對姦夫淫婦喺公園偷情，結果俾大婆捉姦在牀。
今次行運喇，抽獎中咗頭獎啊！
佢今日好唔開心呀，我要諗辦法氹返佢至得。
每個家庭只需填寫一份表格。
呢個西瓜足足十kilo。
呢隻戒指價值港幣一萬蚊。
張枱呢邊我想做個鍘角，慳啲地方。
好多阿伯都鍾意去酒樓，一邊食點心，一邊嘆報紙。
逢係本命年都會犯太歲，十二年有一次點都走唔甩。
上天賦予我哋生命，我哋應該珍惜。
防空洞就係空襲嗰陣時嘅避難所。
法官喺進行「案中案」嘅審訊程序嘅時候，通常會下令陪審團避席。
只要捱過呢個嚴冬，我哋就有好日子過。
你今日生日，影相企喺正中間啦！
而家香港樂壇再次興起。
啲士兵為咗保護國家，個個視死如歸。
呢吓中場抽射都幾近磅。
特首下晝會舉行記者招待會。
佢一路都好想做老師，所以中學一畢業就去咗師範度讀。
唔記得睇火搞到煲湯滾瀉晒添！
呢首歌主要係讚頌上主對我哋嘅寬容。
等我數下有幾多個重點先。
佢間公司係做出入口貿易嘅。
以前啲小朋友好鍾意玩搖搖。
小明話要追隨爸爸嘅腳步，成為警察。
隻碟沖完水都重係肥揗揗。
呢件事唔係開玩笑㗎，你認真啲啦！
個單位有對流窗，好扯風㗎。
佢份人係點我真係答你唔到，我同佢只係泛泛之交嚟㗎咋。
張告示隻角墮咗落嚟，快啲揾膠紙黐返佢。
佢哋啲牙齒印浮晒面。
從前嘅事，唔好再提喇。
急救係一項分秒必爭嘅任務。
舊時，好多女仔結咗婚之後成為住家婆。
不足五成人支持賭波合法化。
好想一嘢舂爆佢個死人頭！
佢好唔中意我，見親我佢都唔好面口。
一代親，兩代表，三代嘴藐藐。
佢唔做功課只係賊佬試沙煲，睇吓啲老師點畀反應。
維多利亞港嘅夜景好靚。
呢把間尺嘅長度係十五厘米。
天后廟坐北向南，背山面海。
佢將啲玫瑰插咗落個花樽度。
間實驗室一日煲幾百個辦再出數。
一個人嘅青春好有限㗎咋。
而家已經係夜深喇，請將音量收細。
次次考試你都考第尾。
劫匪向住尖沙咀方向逃走，派人去截住佢。
我哋會密切留意住事態嘅發展。
飲暖水可以舒緩經痛。
隻隻都係雕出嚟，唔係倒模。
你同我吊住佢尾，睇下佢幾時見佢個情婦。
希望你盤生意越做越大。
我今日返工漏咗好大笪M，仲要男同事私底下同我講先知，好樣衰！
佢係呢單傷人案嘅疑兇。
靠你帶隊波就死得啦，船頭驚鬼，船尾驚賊咁，少少自信都無又點服眾呢？
大文喺實驗室負責指導學生做實驗。
今日收到個陌生人嘅pm。
小學生應該學晒加減乘除四則運算。
琴日我見到佢嗰陣，佢扮唔識我啝。
你哋唔好笑我啦，我會面紅㗎。
四周大樹環抱，令我心境平靜。
Jasmin思考良久，終於點點頭。
你哋唔好為咗啲雞毛蒜皮嘅事鬧交喇。
隻碟仲係滑潺潺，快啲洗多次。
我哋噉樣仲樣衰過遊刑啊！
呢球入得咁靚原來係詐糊，旁證一早已經舉咗越位旗。
攞多對白色嘅做公筷。
冚唪唥都係腐皮嚟嘅？
觀塘個規劃太差，要成個砍掉重練。
我朋友諗住向暗戀對象表白，點知最後慘食檸檬。
佢呃過你幾次你都仲信佢，你真係霎戇。
由佢決定啦，佢都大個仔喇！
呢兩篇文章如出一轍，究竟係邊個抄邊個啊？
唔好淨係坐係個位度，要起身郁動下。
入嚟呢度條路好崎嶇，所以人跡罕至。
嗰個年代連GPS衞星都未有，點用GPS呀？
佢揾開幾皮嘢，生活都叫做唔錯。
佢中文唔好，講嘢成日詞不達意。
呢場賽事有唔少靚馬參賽，係馬匹實力嘅試金石。
我周圍揾枝筆，但係都揾唔到。
喺呢個炎夏，食番支雪糕就最啱喇。
調景嶺以前又叫做吊頸嶺。
你願唔願意做我嘅舞伴啊？
個棚架冧咗壓死咗十個人。
你日日都飲一杯檸檬茶，咁多糖，因住變肥仔呀。
今日放學嚟教員室揾我攞返部手機。
你知唔知出事嘅原因係咩啊？
小明約佢一齊去聽古典音樂，結果小明聽聽吓瞓著咗。
呢個軟件嘅介面好易用。
因為今日好多人唔得閒嚟，所以個會順延去下個星期。
事到如今，我哋唯一可以做嘅嘢係報警。
而家市況唔好，買貴嘢要諗下先好。
十年冇登過台，呢個歌手卒之再次粉墨登場。
呢區重建之後嘅面貌變咗好多。
呢塊石碑已經喺度屹立咗二百年。
佢地感情好好，有住兄弟般嘅友誼。
君士坦丁堡喺1453年陷落。
我哋全線舖頭都開二十四小時。
嗰個的士司機赤手空拳捉咗個劫匪。
我淨係會喺特價嘅時候買嘢。
老人家嘅免疫系統通常較為差，所以就算打咗預防針，有時都唔會整到抗體出嚟。
佢將自己打扮得好靚。
新界有鄉村仍然維持每年新春點燈慶賀添丁嘅習俗。
合埋雙眼，許個願啦！
學生訂閲報紙有七折優待。
潮濕嘅天氣好容易令衣物發毛。
你示範一次俾我睇吖。
佢哋不和呢個事實好明顯。
舞獅領隊擺低拜帖，再收利是。
你唔可以一世都做波羅雞㗎，你要諗下自立門户。
因為啲壞朋友佢先會誤入歧途。
照目前嘅情況睇嚟，我哋唯有取消行程。
佢瞇埋眼就咩都唔使理，好唔負責任。
呢個細路仔真係懂事，知道父母辛苦。
你應該聽下客觀嘅意見。
你個衰仔，做乜咁耐唔揾我？呢排幾好嗎？
得獎者將會得到一張來回三藩市嘅機票。
疫情持續，解封無期。
佢成日唔見咗人，我唔擔心就假！
呢啲咁嘅細檯幾草就有張啦。
你唔好介入佢哋嘅感情啦！
完全冇預警到今日會落大雨。
呢個BB被山泥活埋七日仍然生存，大家都嘖嘖稱奇。
補鐘要額外收錢喎，制唔制先？
佢下個月會調任經理。
我喺度打工已經十個年頭喇。
呢個位咁闊，實擺得落啦。
老細叫大家早啲收工返去做冬喎！
佢一個人坐喺度，粒聲都唔出。
由香港去日本嘅航程需要四個鐘頭。
我心意已決，你哋唔使再勸我啦。
你咁肥，冇人叫你肥婆咪謝天謝地囉。
點解啲組員咁鍾意freeride㗎？
點解你要做第三者，拆散人哋嘅家庭吖？
隻油雞幫我斬件吖唔該。
呢個國家每年都出產好多石油。
呢齣話劇嘅女主角動作表情都太造作，唔夠自然。
呢份係歷年來最難嘅試卷。
佢做咗神父好多年喇。
對面開咗間舖同我搶客。
做極都係呢啲，做到dur皮喇。
呢份合約聽日開始生效。
係咪真係咁㗎？睇過先！
你拎把上曬彈嘅槍嚟對住我仲同我講你唔會傷害我？傻嘎？
佢講嚟講去咪又係三幅被。
佢刷新咗跳遠嘅世界紀錄。
叫咗你唔好噉做㗎啦！而家玩出火嘞！
你做乜咁惡喎？人哋唔識做吖嘛。
每個人嘅做事方式都唔同。
爸，我錯喇，對唔住。
英文係難學，但唔代表學唔到㗎。世上無難事，只怕有心人吖嘛。
佢儲咗好多唔同款嘅電話卡。
呢個一人份量嘅煮食煲都只係七兜嘢。
你講成咗呢單生意，為公司立咗大功。
佢連續温咗二十個鐘頭書，小癲。
直到呢一刻我先恍然大悟，原來我一直鍾意嘅係佢。
老細咁鍾意你，你大把世界啦！
你睇下呢對孖B幾似樣！
碟炒蟹炒得好惹味啊！
你唔好小小事就喺度嘈冤巴閉啦。
你用人海戰術，正一人多蝦人少！
你鬼馬喇你，收收埋埋噉搞緊啲咩陰謀先？
我哋會繼續為你提供頂級嘅服務。
你咪再跟住我呀，我報警㗎！
我星期日上晝見你啦。
你唔知森哥屋企有白事咩？
以前啲人要避諱唔講皇帝個名。
今屆選舉競爭激烈，啲白區都填滿晒。
我好耐冇試過同老公拍拖喇。
你收咗呢筆不義之財，你嘅良心就會畀罪惡感玷污㗎喇。
我一諗起演講，就標晒冷汗喇。
呢種生果一切開就要食，放耐咗會生水，噉就唔好食架喇。
民主改革後，社會一片欣欣向榮。
呢個故事嘅結構極其複雜。
佢鐘意將頂帽打斜嚟戴。
佢哋琴晚吵大鑊，所以今日咪面阻阻囉。
我哋餐廳每個人頭計一百。
老師會喺班入面篩選出一個同學參加比賽。
拿拿臨清晒啲積水佢啦。
間房冇開燈，黑瞇擝嘅。
呢個細路仔未試過咁靜。
人哋問佢借一兩蚊雞，佢都耍手擰頭。
住喺偏遠山區嘅細路，返個學都要攀山涉水。
呢度咁偏僻，真係揾鬼都唔嚟。
咁無聊嘅嘢，真係唔想理。
有冇試過係你鍾意一個男仔，但係因為可能你覺得自己唔靚，你就有啲卻步呢？
佢一個打十個，真係勁揪到無倫。
要開展覽，首先要揀間好場館。
佢對佢仔女抱好大期望。
連場暴雨令新界北部低窪地區出現水浸。
一名男子喺旺角遭到戴口罩嘅刀手追斬。
冇兩片雪花係一樣樣。
呢篇論文提出咗一個新理論。
呢間銀行有五千個職員。
我哋上次一齊食飯已經係大前年嘅事。
我嘅夢想係做一個旅行家。
歡樂嘅時光過得真係快，又係時候講拜拜。
嘩，你啲字寫到雞乸咁大隻嘅？
勁呀！打後踿都入波。
點呀，阿明開始對你發動攻勢呀？
去跑馬地嘅話，可以搭電車。
佢哋嚟到香港，買嘢唔會忍手。
呢啲薯仔已經被標籤為基因改造食物。
乜你今日著到成個婆乸咁㗎？點帶你去威呀？
大家應該思考下點樣走出呢個困局。
你嘅決定有咩依據先？
今次選舉佢居然落選，真係陰溝裏翻船！
佢唔小心chok斷咗條電線。
最近有人搞咗個「全球微笑指數」調查，香港包尾，再一次證明香港人工作壓力真係好大。
對唔住，塞緊車，我會晏啲到。
呢道菜睇起上嚟好易整，其實啲程序好繁複㗎！
已經冇落雨幾個月喇，所以塊地好乾。
太大隻嘅蠔唔係咁好食。
佢今次闖個咁大嘅禍，係時候割席喇。
你出年都成四十勾啦，仲後生咩。
呢套卡通片真係令人忍俊不禁！
我哋會盡量滿足你哋嘅需要。
今次係我大意，我唔會再犯錯。
阿媽好鍾意食粉果，但係我就麻麻哋。
我老爺記性唔係太好。
批判可以係正面同負面。
呢廿年嚟香港經歷咗好大嘅轉變。
呢個人性格有啲問題。
活動取消與否，視乎當日天氣惡唔惡劣。
今次運動會旨在籌善款，請大家踴躍參與。
慘喇，落咁大雨點出街啊！
你平時成日都唔温書，我好驚奇你入到大學。
老闆口水多過茶，開會冇三個鐘都完唔到。
政府希望可以喺2017達致特首普選。
我同事今日請咗病假，我要去替更。
我又淘咗好多嘢添，又要畀阿媽鬧喇。
佢唔識游水㗎，俾個水泡佢啦！
佢只不過做錯少少嘢啫，使唔使咁嬲呀？
佢已經老頇頇喇，仲扮後生。
佢訓練到隻狗識聽指揮跳舞。
篇新聞報道合乎事實。
你以為佢真係愛你？佢當你係隻棋子咋。
有你喺我身邊，感覺好實在。
你可唔可以借支電批畀我？
你一次過做晒啲功課，咪乾手淨腳囉。
呢隻game搞咗咁耐終於順產，我之前仲幾驚佢出唔到。
我每日都坐火車返工。
過多嘅讚賞係會令人有傲氣。
櫥窗入面放咗各式各樣嘅蛋糕西餅，真係好吸引。
佢輸咗場比賽，不過呢個並唔係佢嘅錯。
政府考慮緊擴闊及新增税階。
我細個發夢做超級英雄儆惡懲奸。
佢最近紮咗職，仲有公司車接送𠻹。
兩公婆嗌霎下好平常啫，又唔使搞到離婚咁大件事，無謂等到覆水難收先嚟後悔啦。
見工都夠膽死着人字拖。
佢將啲芒果切粒，再落煉奶。
你唔可以一世靠外父支持㗎，你應該自力更生，用自己嘅辦法揾生意。
衰仔，一日到黑淨係識拎住部電話喺度㩒㩒㩒。
我預產期係12月24號，我哋仲諗緊改咩名。
你哄到個鼻咁埋做乜啊？
喂，你覺唔覺得佢好man呀？
佢除咗十二歲嗰次盲腸炎之外，就冇做過手術喇。
學校今日早放，不如去唱K吖？
網上流傳一個「切柒魔咒」，如果你打賭邊隊唔贏你就切柒，嗰隊就會輸。
多謝各位喺百忙之中抽空出席今次嘅會議。
打散工都唔知幾時先有job接。
估唔到呢段感情就噉冇咗。
佢做過好多份工，但總係一事無成。
佢嘅講法太過簡單，我唔可以認同。
呢篇文好有爭議性，我都係跟機睇吓啲人一陣點講先。
佢都話咗唔想見你，你唔好再冤住人啦。
佢身邊咁多護花使者，睇嚟我都係冇行喇。
問佢做乜，佢十問九唔應。
觀音相傳好有慈悲之心。
蠟筆加熱之後就會融。
香港嘅紙幣有好多種唔同嘅顏色。
佢哋打算半年內開分店。
食完晏有啲眼瞓，去飲杯咖啡先。
唔係個個都好似你咁諗㗎。
你知唔知佢去咗邊啊？法國吖嗎。
個女人廿年前嫁入我哋條村嘅。
多得園丁落足心機照顧啲花草，個花園先可以咁靚。
佢雖然大肚，但係腳步又好輕盈喎。
你咁做即係斷我米路姐！
佢地冇睇上眼，相親失敗！
雖然未知成唔成功，但係都多謝你幫手先。
如果冇水線，漏電就好危險喇。
佢事先通知咗大會佢會嚟。
而家仲邊有人玩跳舞機㗎？個個都玩洗衣機啦。
佢同男朋友分手，回復自由身。
分開咗廿年之後，佢哋終於喺巴黎重逢。
呢度請唔請暑期工啊？
市民喺維多利亞公園集會悼念六四事件。
佢打電話嚟話佢病咗，我買粥上去俾佢食，點知去到佢叫我幫佢洗碗、燙衫、揼垃圾，真係一句唔該使死人呀。
我專登搭咗個半鐘頭車去探佢，點知佢出咗街。
祝各位親愛嘅顧客聖誕快樂！
呢個地方好混雜，去嗰度要小心啲。
呢本書冇暴力情節，又有教育意義，可以話係老少咸宜。
所謂「亞洲四小龍」係指韓國、台灣、香港同新加坡。
我大體上贊成你個講法。
喺咁多人面前講嘢好大壓力㗎喎。
佢份人講嘢係幾有point嘅。
你係行內嘅翹楚，我早就久仰大名喇。
我哋決定採用呢個方法。
派咁多警察對付啲和理非非嘅示威者，真係好多餘。
成千上萬嘅學生上街遊行。
個櫃冇用防火膠板就冇黑氣。
我今日要幫阿芬頂班。
火焰其實係等離子體。
做咩匿埋喺被竇入面喊啊？
星加坡喺東南亞國家相對安全。
宜家掛咗紅雨，小學生唔使返學喇！
你要做個好榜樣俾細佬妹睇。
熄燈之後間房一片黑暗，乜都睇唔到。
呢擗屎係邊個細路賴嘅？
老豆話以前我好鍾意同佢拖手仔去行街。
我承認，其實我係男人。
同母親節比，父親節幾時得嚟咁巴閉呀。
今日輪到你哋組匯報喇。
唔該幫我攪爛啲牛肉吖。
有關陳述純屬無稽之談。
日本人覺得風鈴可以帶嚟好運。
阿明遺傳咗佢老豆嘅身形，所以好大份。
政府承諾加強過關站口嘅毒品檢查。
邊個輸咗就要捐褲襠。
薯仔好滯架，都係食少啲好。
呢架相機標價三千蚊。
唔好望住啦，人哋女仔嚟㗎，幾唔好意思呢。
梁議員，請你立即離開會議廳。
我一嚟就見到佢喺地下爆嗮缸，即刻送佢去急症室。
接住落嚟有更多唔同嘅節目。
茶葉分好多唔同嘅品級。
個收銀員穿櫃桶底偷咗幾千蚊。
所有人都係由佢挑選出嚟嘅。
𨋢門一開，就見到有三個人瞓咗喺度。
屢敗屢戰，爭取勝利！
小朋友，你咁樣樣同爸爸講嘢唔得㗎！
我老公去偷歡俾我斷正。
某電訊公司響街邊放咗好多易拉架，宣傳光纖寬頻上網計劃。
陳生開口埋口都係錢，一啲內涵都冇，俗不可耐。
佢球品好差，一失波就發脾氣。
你唔好咁懶惰啦，比啲心機。
我哋係唔應該姑息貪污。
夢遊係一種病，要睇醫生架！
佢嘅眼光好鋭利，一下子就揾到問題喺邊。
佢傻𠺢嘛，使乜理佢唧？
趙薇攞過金像獎影后。
個蛋糕係四方定圓形㗎？
近年香港學生嘅語文水平上升。
你想揾魚乾？乾貨區喺前面轉左呀！
我細妹讀小學二年班。
漢字嘅起源有好多傳説。
今日好曬，我哋去樹蔭下休息下啦。
唔好tag我啦，張相影得好樣衰呀。
呢間補習社嘅補習天王個個都係星球人。
啲特價貨已經俾人擸晒。
個綁匪將啲人質綁起咗。
佢因為傷口發炎而搞到皮膚潰爛。
有冇梳史啊？我要引用返啊。
郵局就喺正樓下，不知幾方便。
屋企樓下水浸，返唔到工。
佢仲有三條褲㗎，不過保釋到都好嘅。
呢條問題你答錯咗喎。
整穿鼓膜好大機會會影響聽力。
乜你一抽二褦噉呀？快啲入嚟坐。
我成日覺得佢哋唔登對，所以佢哋離婚我都唔覺得出奇。
friend過打band
由沙田踩去大埔要幾耐？
我都係買電子書喇，實體書咁重。
記得帶埋張屋契去律師樓辦手續啊！
加菲貓最鍾意食千層麪。
端午節游龍舟水，攞返個好意頭先。
同成班麻甩佬去燒嘢食，一條女都冇，好基呀！
老闆嘅提議你都敢反對﹐真係夠膽識啊！
雙方嘅論點得嗰三幅被，冇咩新嘅理據。
做老師要學識寫教案。
乜你啲英文咁屎皮㗎。
要做多三個鐘頭先做完啊！
佢花咗好多時間去鑽研語言學。
個電視機啲色調咁黃嘅，校吓佢啦。
佢出晒名一毛不拔㗎喎，點會肯借錢比你。
今季潮流興著長裙，買條啦。
研究指出，牛隻飼料中加入海藻，可減少甲烷排放量。
今日開會就係講下呢年公司嘅發展方向。
我哋做事要有恆心，就算遇到失敗都唔應該氣餒。
我食完藥成個人都昏昏沌沌，要瞓一瞓先得。
少少錢啫，唔使咁慳喎！
打完坐之後精神爽利。
呢條柱係由一條樹幹雕出嚟㗎。
點解佢哋輟學就賺大錢，我輟學就做麥記？！
呢間工廠配備咗好多大型機器。
救命呀！我唔識游水㗎！
女朋友咁嬲，你唔認低威都唔得喇。
膽機出名高音甜、中音準、低音勁。
你歌都唔識唱，有咩資格做歌唱比賽嘅評判啊？
茲事體大，小心為上。
佢個笑容深深咁印喺我腦海入面。
香港政府係沙士之後加強咗檢疫措施。
呢個小朋友好精靈㗎！
申請呢份工要經過三次面試。
我內心掙扎咗一陣，終於決定同佢表白。
警員擊斃咗兩個疑犯。
你啱啱先撞親個頭，如果一有異狀就即刻揾醫生啦。
幾好心機教你都係噉，爛泥扶唔上壁啊你！
佢老公過咗身之後，佢就一直獨居嘞。
武裝分子挾持咗幾十個外國人質作為佢哋嘅談判籌碼。
我鍾意食生果，例如蘋果、橙、香蕉。
佢從眾多嘅證據之中開始睇到呢單案嘅端倪。
大家一齊犯錯，佢就收警告信，我就要離職，你仲話唔係大細超？
開心果係受歡迎嘅賀年零食。
阿松尋晚出街買報紙。結果佢喺路上撞到班流氓，重畀佢哋打咗鑊。
呢個模型嘅大細同實物一樣。
你做嘢做得咁好，真係冧巴温，冇得彈。
手提電話嘅價錢由幾百至到幾千蚊不等。
先生上堂講普通話，學生冇心機聽書。
交通燈上面個綠色公仔眨緊就唔好過馬路喇！
買咁多名牌，俾佢一個月賺四萬蚊都會超支啦。
阿傑係個好細心嘅人，萬事都可以做到盡善盡美。
呢隻疫苗使用mRNA技術，係全球首創。
講台上面嘅係李教授。
香港每年入口數以百萬計嘅雞隻。
今次投票，選民一面倒支持共和黨。
我啱啱做咗件好fail嘅事。
喺社會學上，都市政治經濟學派傾向用由上而下嘅方式去分析城市現象。
唔好將小小問題無限放大。
胡亂切線，累己累人。
有冇咁巧合呀？我就唔信喇。
你帶住啲柴返營地先。
佢俾同事傳染咗啲傷風俾佢。
中國文化以往對日本文化有好大影響。
我真係想像唔到你會做埋啲咁骨痺嘅嘢。
阿松老屈我偷食咗嗰件蛋糕，但係冚世界都已經睇到佢咀角嗰啲忌廉。
好心你保養下架車啦，凹返個車冚都好吖，冇咁易整污糟同刮花。
唔使擔心，我會照住佢㗎嚹。
啲gel將腳甲連肉黏住。
你可以試吓呢部鋼琴嘅音色。
我望到頸都長，終於望到間名店響我嗰區開分店。
漁火閃閃，波光粼粼。
佢自爆咁多次都死唔去，又幾好嘢喎。
病人嘅病歷係應該保密嘅。
食餅乾冇水飲好鯁頸㗎。
佢成日無啦啦鬧人，都黐黐哋㗎！
我約咗佢星期六出街。
唓，你喺外國浸完返嚟，啲英文咪又係咁廢。
呢隻音樂嘅節奏好輕快。
佢份人好險詐，你小心啲佢呀。
佢終於良心發現，去差館自首。
上層唔鍾意呢個做法。
女人嘅年齡係好敏感嘅話題嚟。
邊個打工仔唔想升職加薪？
袁世凱復辟帝制只係維持咗83日，再過多幾個月仲病死埋。
你知唔知道佢係邊個？
佢嘅主張只不過係新瓶舊酒，就連修辭都係平平無奇。
喂，你撳個電掣細力啲好喎，會爛㗎噃。
佢考試出貓俾人捉到，要取消資格。
你畀晒啲神沙我，噉我個散紙包咪好重？
我有啲咩可以幫手啊？
個手袋真係抵買，帶去邊都咁合襯。
好羨慕你有個咁有交帶嘅仔，唔使令人操心。
三絲嘅材料可以隨意選用，芽菜、紅蘿蔔、冬菇、雲耳、榨菜、竹筍都係唔錯嘅選擇。
我哋請咗一個泰文翻譯。
日本嘅食物質素真係完勝香港。
咪就係囉，我一早都話佢係嗰個強姦犯㗎啦。
有超過一萬人參加今次嘅遊行。
九七年股票大跌，好多人都炒燶咗股票。
呢啲膠人唔使同佢解釋任何嘢。
早晨啊，auntie。
使出真功夫，方為大師傅。
大家對於呢個問題都未有共識。
防人之心不可無，出面個社會好複雜㗎。
木顏色用擦膠擦唔甩㗎。
佢一見到疊錢就即刻雙眼發光噉，係人都睇得出佢有幾貪心！
佢跪地哀求老闆唔好炒佢。
佢個名我成日都係噏到嘴唇邊就唔記得。
大商家將成本轉嫁落消費者身上。
你哋每人分件蛋糕食吖。
轉眼間，阿女就讀大學喇。
陳生唔喺度喎，有冇口訊想留低啊？
唉！我諗住我已經做得差㗎啦，點知班細嘅仲渣，真係一蟹不如一蟹呀！
廿年前生產嘅傳呼機，你送俾我把撚呀？
噫！塊蛋糕甜椰椰，唔食喇。
呢個池塘有各種各樣嘅魚。
呢兩隻鬥牛，睇落都好凶猛下。
你睄下間房有冇人啦。
佢啱啱失戀，心情梗係唔好啦！
快啲坐埋嚟，我哋開餐喇！
唔好係咁攪啲粥啦，攪到生晒水喇。
唔係剩返好多格菲林咋噃。
我見證住呢個歷史時刻。
佢不但學問好，而且仲好謙虛𠻹。
今日先生冇返學，大家自修啦。
如果呢個人打電話嚟呢，你同佢講我唔喺度吖。
無論幾多事實擺在眼前，有啲人總係唔願意相信眼前見到嘅事實。
你睇吓嗰隻貓貓，幾卡娃伊！
呢個涼亭朝朝都有班阿叔喺度捉棋。
佢失蹤咗三日都仲冇着落。
條路一凹一凸，跌死人。
人老咗就想返鄉下，呢啲係人之常情啫。
不如揾間cafe坐低抖下。
楊教授嘅演講會每次都座無虛席。
你唔睇實你個銀包，一陣俾人撻咗，就真係喊都無謂。
阿仔升咗上中學之後開始反叛，唔聽我話。
呢個黨啲人剩係識屌票，話人唔顧全大局，從來唔識自我反省，落選都唔抵可憐。
張博士堪稱考古學界嘅權威。
個女仔藍剔我，仲揾唔揾佢好？
呢邊冇料到喎，你嗰邊點？
悉尼劇院係悉尼嘅標誌。
電子書買邊隻牌子好？
我今個月冇糧出，所以要死慳死抵至得。
俾佢揸咪就有排講喇。
一星期返六日工真係極攰。
呢座大廈四周圍嘅環境好複雜。
阿寶喺球場上大顯身手。
我發緊燒，有啲頭暈身㷫。
佢睇落好似好開心，但其實笑中帶淚。
佢停咗藥之後，情況急轉直下。
天主教教會多次派員嚟中國傳教。
佢份人冇乜主見，成日都轉軚。
唔該秤下呢條魚有幾重吖？
尋日我同幾個friend玩board game玩到今日唔係好想用腦，尋日用得太多。
你哋班潺仔強，唔該入嚟同我健身！
返緊份temp，冇乜嘢做，好悶。
唔該台下尊重一下講者，靜少少。
又話今日唔使上堂，俾佢伏咗添。
我去公司攞份文件先。
今日晏晝你會去邊啊？
插張匙咭入去。盞燈變綠，就開到門㗎喇。
佢係個貪慕虛榮嘅女人，我仲覺得佢面目可憎添！
唔好衝紅燈啊，對面有鐵馬啊！
我係過來人，我明白你嘅感受。
你喺人哋面前講人壞話唔啱架喎。
皮具要好好打理，唔係好易發霉。
「你識唔識游水㗎？」「識識哋啦，跌落海浸唔死噉囉。」
我覺得個網頁嘅版面幾簡潔易用，不過有少少悶。
去啲陰涼嘅地方抖下。
羅琳出名之後，佢嘅新作洛陽紙貴。
我真係睇唔慣佢嗰副高高在上嘅樣。
香港有好多唔同族群嘅人，向來都相安無事。
噉嘅行為根本唔合理。
好多人喺港大影結婚相。
「希望」同「期望」係同義詞。
𥄫我條女？食蕉啦你！
啲人見到壁虎就驚，其實壁虎不知幾好，會食晒啲蚊蟲。
我開始對佢有feel。
嗱，跟我買9999，保證你發過豬頭！
佢試圖色誘我，但係我唔會上當。
篇paper幾時dead？
啲香蕉太生，食落有啲澀。
嗯……凍檸茶吖唔該。
我哋呀頭正一A字膊，跟住佢你真係冇運行。
今個月再跑唔到數就走得。
為反對政府徵收銷售税，商户紛紛罷市抗議。
呢個鐘數好難揾到位泊車㗎噃。
物理學家王力博覽群書，連風水睇相都識。
過咗橋就係大嶼山嘞。
好心你執下個樣啦，成個鴉烏婆噉！
啲學生好靜，好留心噉聽緊老師講嘢。
美帝一直都係中國嘅假想敵。
佢本身瘦底，顯得佢個籮特別大。
佐治・奧威爾係佢最鍾意嘅小説作家。
我哋會繼續跟呢單嘢。
左邊嗰個係我大哥，右邊嗰個係我二哥。
沖咗啲畢業相出嚟未啊？
秦二世係出晒名荒淫無道嘅皇帝。
你睇啲電影好重口喎。
佢哋對另一半有外遇毫不知情。
呢間屋燈火通明，應該有人住。
佢參加歌唱比賽雖然落選，但係佢贏咗香港小姐冠軍。
朝早好凍，我通常都會着睡袍。
間舖星期四會送張梳化嚟。
呢間公司自從私有化之後，就要自負盈虧，炒咗好多冗員。
而家可以同時處理咁多事都處變不驚，升咗呢喎！
呢兩夫婦都咁後生，會唔會係奉子成婚啊？
傷風同感冒有咩嘢唔同啊？
佢邊睇書，邊節錄要點。
呢齣喜劇包你笑到流眼淚啊。
每次去茶樓，燒賣同蝦餃都係必食嘅。
好神奇呀！點解隻公仔會識講嘢嘅？
啲奶樽用之前要消毒㗎。
「一百蚊三件，要唔要？」「殺你。」
佢講嘢細聲到冇人聽到。
唔好成日慨嘆，聽日努力啲啦！
如果你見到我暈咗，你唔會袖手旁觀啩！
我哋細個嗰時好好㗎，不過大個之後就疏遠咗。
一個人食孖條係雙重享受。
呢筆錢應該夠你過世。
聽講學生報現莊啲莊員做嘢好多甩漏喎，你嚟緊同佢哋合作要小心啲喇。
舅父好有威嚴，我好尊敬佢，同時都好驚佢。
分手之前，佢哋吻別對方。
每日都收到好多垃圾傳真。
Alan分析到呢度，笑容雖然仍然好似對住老朋友咁，但實質面部肌肉相當僵硬。
佢升職都已經通晒天喇，都唔係啲乜嘢秘密。
佢月尾俾人炒，户口得番三個零都仲要買散水餅俾同事。
呢個宦官恃寵生驕，好乞人憎。
以你嘅才智應該可以過關。
填日文詞要考慮埋音拍。
呢個重任就交俾你喇。
將近月尾，間間銀行都好少人排隊。
我放咗本書喺張枱上面。
運動員喺比賽場上忘我嘅表現，實在令人佩服。
佢偷嘢畀人拉咗，而家要坐監。
仔仔好多鬼主意，媽媽成日都唔知好嬲定好笑。
玩完氹氹轉，我成個人暈陀陀，唔想行呀。
佢一臉崇拜噉注視住台上嘅表演者。
啪完針鎮靜劑，佢瞓到成隻豬噉。
咪以為上司睇得起佢，就有免死金牌先得㗎。
我梗係願意嫁畀你，雖則你係個死窮鬼。
雪藏肉最好汆吓水，去咗雪味先煮。
呢個網站嘅點閲率非常之高，好多人喺佢度登廣告。
呢個係一項偉大而艱巨嘅任務。
生三胞胎嘅機率好低。
佢出出入入都坐住架勞斯萊斯，你都咪話唔把炮。
佢成為網球男單世界排名第一嘅選手。
佢失血過多需要輸血。
辦公室裏面有七個人，其中三個係大學生。
我哋行行下，唔經唔覺就返到屋企。
請大家遵守規則，唔好插隊。
收集晒276隻寵物小精靈係好艱辛嘅任務。
睇你骨巉巉好似就餓死噉，好心食多兩碗飯啦！
每朝去游水，可以令身體好啲。
個廁所沖唔到水，而家好臭。
你感情線斷開，桃花弱。
唔好惹佢，佢好犀利㗎。
日日飲牛奶，皮膚會滑啲。
按兵不動，靜待時機。
你想嚟打地盤，問過我哋龍頭先。
為咗避免不必要嘅爭拗，喺開始之前我哋約法三章先會好啲。
唔好踎響路中心啦，阻住晒！
佢喺件長衫度繡咗條魚仔。
香港嘅郊野公園非常適合遠足。
佢終於搣甩咗每日飲一罐汽水嘅壞習慣。
上手業主喺間屋度起咗個僭建屋簷。
政府拆咗嗰幾棟大廈嚟重建。
呢張枱夠唔夠位擺BB櫈呀？
呢個女仔喺北韓逃脱出嚟，仲出咗本書。
呢隻牆紙同套梳化撞晒色，一啲都唔順眼。
佢做咩都慢半拍㗎啦。
王老闆打算進軍大陸市場，好積極同內地權貴打交道。
我哋所有嘅籌備工作都係白做，因為局長取消咗嚟我哋學校參觀。
添馬搞緊個嘉年華，不過啲嘢好貴，所以我都係留喺屋企算喇。
經歷咗一場激烈嘅戰役之後，雙方都死傷慘重。
你再咁樣打落去會死㗎！
做人要灑脱啲，唔好成日諗住以前啲嘢。
街市喺呢面，銀行喺嗰面。
今次嘅訪問比較近呢位講師嘅日常生活，務求畀讀者知多啲佢私底下嘅一面。
你出去同我買包煙，便唔便？
上個星期病到唔想食嘢，呢幾日好返先至開胃返。
大家斯文人，唔好郁手郁腳。
個商場到夜晚八九點就靜英英，冇乜人行。
父母唔應該過份約束子女。
我開緊車嘅時候，阿sir截停我架車。
我唔想捲入呢次漩渦入面。
律師喺證書上面蓋上咗佢嘅圖章。
一個冇元素嘅集叫做空集。
政府為咗打擊盜版行為，決定立法保護版權。
起沙中線期間，考古專家喺土瓜灣掘咗好多宋元嘅遺址出嚟。
啲餃子嘅味道有啲怪，係咪壞咗唔食得喇？
佢個女唱歌好聽到不得了。
你俾個機會我將功贖罪啦，我今次一定會成功㗎。
佢已經回晒糖，唔似當年咁打得喇。
擦損咗少少啫，冇咩嘅。
比賽去到尾聲，佢依然遙遙領先。
西米露可以醫治消化不良。
呢場仗係靠僱傭兵打贏嘅。
警察通緝一個講普通話嘅中年男人，佢涉嫌運毒。
佢一個微笑已經令我心如鹿撞。
有冇名利佢都唔care。
好多男仔唔敢追三高女。
上個世紀好多人逃亡嚟香港。
呢間屋都叫四四正正，應該幾好住。
好多人都想一夜致富。
我架法拉利快過你多多聲，食塵啦你！
健身過度可能會適得其反。
你唔好以為佢當你係拍擋，佢有事就兄弟，冇事就契弟。
咁耐都冇佢哋嘅消息，恐怕都凶多吉少喇。
呢篇文章係轉載自嗰本書嘅。
對於呢件事，我唔會作出任何評論。
暢遊西歐地方係我一直以來嘅夢想！
好熱好頸渴呀，我去汽水機買啲嘢飲先。
食多啲生果啦。可以幫助消化呀。
唔好以為佢成日上堂瞓覺成績就好差，其實佢學霸嚟。
我哋公司依家準備好迎接新挑戰。
佢想去勸開佢哋唔好打交，點知俾佢打咗一拳，真係無辜啊！
上到山峰，我哋就唞陣啦。
呢個啤啤嘅面珠墩好多肉，好得意。
佢話佢質咗個醫生兩捶就走咗嘞！
做兄弟嘅幫你鯁咗呢單嘢啦。
喺香港生活我哋都尚算開心嘅。
大戰期間，兩國停止對話。
落咗波之後兩個鐘頭內要返到公司呀。
呢部電腦邊個出錢買㗎？
嘩！你俾成一百蚊貼士？你嫌錢腥呀！
秋天到，我啲皮膚好似沙漠噉。
唔好用嗰塊霉咗嘅布啦。
呢個係非正式嘅訪談。
你呢招如果唔升級，冇咩殺傷力㗎喎。
小！部機又hang咗！
大學每年都會調查畢業生嘅就業意向。
社會撕裂，大家都輸，係時候改變喇。
以前幾乎每家每户都買「生命麪包」，我都係食佢大㗎。
阿媽去廁所呀，過嚟幫手戥腳啦。
一拗起錢，我最好都係置身事外喇！
你唔賠錢，我就揚晒你啲衰嘢出嚟俾人知。
呢架遙控車識得爬牆，又真係幾盞鬼喎。
今次旅行險象環生，好彩有命返嚟。
約你五點，你啱啱五點就到，好準時喎。
經歷過咁多風風雨雨，個黑社會大佬移咗民去紐西蘭避世。
佢個樣幾卡通，幾可愛吖！
政府忽略咗呢啲衞生問題。
佢聽完嗰個消息之後，興奮到瞓唔着覺。
去到鬼佬地方，始終都係食唔慣啲嘢。
紅籌泡沫最終爆破，大部分紅籌股都跌破招股價。
報考中學文憑試嘅大部分都係日校生。
我又變返single喇。
自己唔夠料，又葡萄人哋有獎攞，咩心態！
下堂作文，要預備原稿紙。
我今日唔得閒，所以同唔到你出街。
佢係一個性冷感嘅人，因為佢完全對性行為冇興趣
食飯唔好用即棄嘅餐具，好唔環保㗎。
阿松寫嘅故仔真係好枯燥。
唔係話標奇立異就會有人欣賞㗎，笑你係傻仔都未定啊。
嗰個女仔皮膚白皙，好靚。
社工主動接觸犯罪青少年，希望能夠感化佢哋走入正途。
民間流傳山窿入面有寶藏。
嗰場比賽夾埋我總共有四個人跑，我攞銅牌。
好日都唔見你，一見到你就問我度水？
佢用揦鮓手段先上到呢個位。
你呢個傳言我真係聞所未聞喎，都唔知信唔信得過。
你肯定個門鉸無問題？
要戰勝你嘅恐懼，就要去面對佢。
體育運動之中，游水係我嘅強項。
我喺個好逼嘅商場入便俾人打荷包。
呢件事真係好難以置信。
由呢度去呢度要四個字。
要搞個難忘嘅生日會真係唔容易。
佢嘅選票壓倒佢主要對手。
西鐵線全長35.7公里。
今年公司酌量加咗少少人工。
呢個學生喺數學方面好有潛能。
我搬咗新屋喇，喺沙田啊。
你唔好又喺度發雞瘟啦！我求吓你！
阿Sir，你扮夠未呀？都冇人掂過你，你唔好自己仆街插水搏同情先得㗎？
佢一口咬定我係兇手。
佢哋隨住音樂開始搖擺。
得閒嘅話就打個電話俾我啦。
事情嘅始末係點㗎？你講清楚俾我聽啦。
我同佢有好深嘅感情。
聽完洗腦歌好難專心諗嘢。
人死咗之後，魂魄就會離開人體。
聽日份功課你而家都未做完，上個禮拜仲牙斬斬話今日一定有。
金星表面有大量温室氣體，導致佢成為太陽系最熱嘅行星。
呢部手機好虧，用咗兩個月就壞咗。
今次嘅訓練營係想訓練學生嘅團隊精神。
酒店雖然細，但係總經理著力為酒店營造温馨嘅感覺。
佢有一種好獨特嘅吸引力。
試問邊個唔會畀佢吸引住𠿪！
佢自小體弱多病，所以成日都面黃黃噉。
個細路真係激奀咗佢阿媽喇！
總會有再見嘅一日嘅。
求其啦，又唔計分嘅。
牛仔褲係百搭，襯乜衫都好睇。
呢幾個數合計起嚟係一百。
小學嗰時要用字帖寫毛筆字。
隻隻都係爛牌嚟嘅，點玩啊？
選舉應該公平、公開、公正。
老細指我做呢樣做嗰樣。
爸爸病咗為呢家人帶嚟好大嘅負擔。
佢倒瀉墨水，將錯就錯就畫咗呢幅畫喇。
你明知我對佢有好感先會扮偶遇就唔好踢爆我啦，好尷尬呀頭先！
佢間公司俾人清咗盤，仲爭落一身債。
有評審提出佢啲演技好夠火候，應該得到「最佳男主角」呢個獎。
我未試過咁耐唔打機。
你去護士站約期覆診吖。
伸隻手嚟呀，畀啲嘢你。
每當翻風落雨，我個膝頭就痛。
深圳水庫泄洪，部份新界地區可能出現水浸。
頂，交成萬蚊管理費都成日停電。
你同我專心做嘢，洗衫、煮飯呢啲家頭細務包喺我身上。
自沙士以來，香港嘅樓價一直都冇跌過。
呢個大老倌月入夠我用成年。
學英文單字唔難，學文法先難。
聽講有大人物嚟呢度參觀，所以上晝要清場準備。
好多人年中訂咗民宿之後甩底。
用櫃員機轉數咪得囉。
政府為咗舒緩樓價升幅，實施額外印花税政策。
睇佢成日沙塵白霍，遲早俾人打。
大部份員工都有大學學歷。
甲：「今晚食咩？」乙：「我跟大隊啦。」
呢度個個都成雙成對。
又染頭髮又戴耳環，都唔知佢到邊度學到咁壞。
你鍾意用M巾定棉條多啲？
平時睇恩恩衣著咁保守，今日見佢畢業晚宴著起呢條裙，身材真係好有料到，好索。頂！原來佢一直以來都係禾桿冚珍珠。
山上住咗一百户人家。
我會將你哋嘅經歷編寫成一本書。
講到自己嘅專業領域，佢就口沫橫飛，滔滔不絕。
冇hints好難估喎。
佢而家喺外地，你揾佢咩事？
你明係鍾意個女仔架啦。趣趣地認咗佢啦！
大浪灣係香港著名嘅滑浪熱點。
真係睇見你都覺得牙煙呀！
你個樣太兇狠，會嚇親小朋友。
我幾乎每一日都會同佢WhatsApp傾下閑計咁樣。
嚟料喇！播大結局喇！
佢喺九龍塘有間獨立屋。
佢女友識波，講開乜球會都搭到嘴。
阿秀聽到啲咩唔啱聽嘅嘢就會同人鬧交。
隆冬嘅時候一定要着番多啲衫。
最怕喺啲單程路上面跟住啲碌架牀行。
人地宴會，佢不請自來，無人理佢，唯有自己玩手機。
將案發現場保持原狀。
電影放映時請勿喧嘩。
我哋會俾300蚊嘅工資你。
架車成六十萬銀㗎，好心你就小心啲揸啦。
阿松咁鬼弱雞，我點幫佢呀？
警察查緊最近一連串嘅縱火事件。
現場有一名可疑男子。
論壇嘅日期、時間及地點羅列如下。
今日恒指躍升咗二千點。
啲「愛國團體」喺立法會門外疊晒馬，虛張聲勢！
阿松走去同個大隻佬拗手瓜。阿松用咗成半個鐘拗，個大隻佬隻手臂都仲係郁都唔郁。
以前啲妃嬪為咗爭寵不擇手段。
我唔知食咩好，你揸主意啦。
司機情況嚴重，經已送院治理。
醫護人員要經常洗手，防範病菌侵襲。
佢平時都做得幾好𠺝，今次應該係失手嘅啫。
佢可能受驚過度，所以戙咗喺度唔出聲。
做人唔可以唔嗲唔吊，一定要揸得定主意。
頭先喺街上面見到嗰兩個幫派嘅人喺度械鬥。
本來我哋打算今日去旅行，無奈天公不做美去唔成。
仲有冇人競投？一、二、三，殺你。
醫生話今次大步𨈇過嘅機會一半半。
佢哋都戀愛咗差唔多10年喇，係時候結婚喇。
唔好傷害啲小動物，呢個世界係有因果，小心有報應。
拍賣網好多冒牌香水，去官網訂好過啦。
佢俾移民局列咗入黑名單，唔可以再入境。
佢哋唔服法庭嘅裁決，準備上訴。
呢條溪澗嘅水都幾清，應該飲得。
馬爾代夫面臨陸沉危機。
我做緊三份秘撈，俾人發現就大鑊。
究竟會有幾多個候選人順利出閘呢？
以前嘅劊子手負責斬首之外，亦都會腰斬犯人。
喂你還埋啲數尾先好去外國讀書喎！
啲牆全部都俾人塗鴉過。
我哋呢段關係已經變咗。
香港而家有兩個馬場，一個喺沙田，另一個喺跑馬地。
你同佢傾吓，睇吓批貨可唔可以平多半折。
賭仔成日覺得：「呢鋪輸啫，下鋪就返嚟啦！」
佢唔知咩事，對眼紅腫到好似雞蛋噉。
呢啲因素對市場好不利。
我同學抄功課，但最後高我成個grade。
佢曾經畀狗咬過，產生咗心理陰影。
嗰份報告咁遠，仲有成個星期先交，搞掂咗呢份先啦！
一聽完電話，佢臨急臨忙走咗。
無論有幾多難關，佢都可以從容面對。
佢係孤兒，自細就喺孤兒院長大。
呢啲老爺機係時候退休啦。
我仲傷緊風，所以要戴口罩。
佢半個月都冇就買咗部菲林機同兩個鏡頭，堅有米囉。
佢當權之後，就即刻推行大刀闊斧嘅改革。
呢科好chur㗎，你真係想take？
你唔好再插足公司嘅事務啦！
阿松因為移民關係將會喺月尾退學。
想唔想買條鎖匙扣留念？
我嚟緊M，唔方便做運動。
敵在明，我在暗，可以突襲佢喇。
你哋班人個心咁散，點去考DSE呀？
架火車唔駛用電就識行，好神奇呀。
享受到真正畀人中意嘅滋味係幾咁美好！
成日喺度頭擰擰，你有無事呀？
阿松上個月跌親整傷咗盆骨，家吓要用一排拐杖。
佢一個人辣低咗三個賊。
今次撈攪喇，部機又死咗。
有啲監獄專係用嚟收容未成年嘅罪犯嘅。
佢自恃高大有型，周不時玩一夜情，仲成日換性伴侶，十分之濫交。
結婚擺酒通常都十一點先散席。
你間房係咪長期冇日照？
佢只係個孩童，唔可以俾佢一個人留喺屋企。
哎吔！冇喇，今鋪見財化水，重輸清光添啊！
佢走咗都有好一段日子。
你點會咁失策唔記得幫講者買水架！
你做過咩衰嘢自己心中有數啦。
哎呀，叫咗你帶銀包㗎啦。
吹蠟燭之前記得許個願先。
呢個犯殺人無數，真係唔嘢少。
政府斥資二十億興建一座新醫學大樓。
你會做到明星？唔好發夢啦！
建立新嘅教育制度需要時間。
呢架嘢都有返咁上下重量㗎。
將枱好似歪咗，褪返過少少拍齊佢啦。
佢扭我買架玩具車比佢。
呢首歌將會改編成小提琴曲。
我件冷衫俾粒釘鈎爛咗。
我哋嘅家事唔使你理！
我哋今日去咗探訪老人院，同班老友記傾偈。
我覺得自己對腳太多肉，着絲襪唔好睇。
相機食先，食物外型先係重點，好唔好味反而係其次。
多謝編劇寫咗個咁出色嘅劇本。
你出嚟社會做事，要識人情世故。
我上次整蠱完佢，佢就笑笑口話要同我絕交。
嗰啲新嘅女明星成日勾搭啲有錢佬。
大將軍戎馬半生，換嚟嘅只係被人陷害，身首異處。
你好學唔學，學人吸毒？
生於1930年，卒於2000年。
踢咗成日波，對腳勁㾓。
香港人梗係講香港話。
個袋穿咗個窿，可唔可以幫我補一補呀？
緊張關頭， dup車唔到變咗畀油。
今日婆婆八十大壽，我要去佢屋企同佢祝壽。
點解你條褲仲短過條打底褲嘅？
仙股多數都係呃人，少買為妙。
食包好似好淡味好健康，但其實卡路里好高㗎，平均一塊都有66卡，同一磅青瓜差唔多。
志華坦承對嘉美有好感。
一朵鮮花插在牛糞上。
打印證件相，點知出咗張面目模糊嘅靈異相片。
衰女包，好學唔學學人煲蠟？
你唔好咁諸事八卦，理好自己嘅事好過啦！
老闆出咗差，佢嘅助手就隻手遮天話晒事。
台灣政府曾經喺戒嚴期間實行宵禁，限制人民喺夜晚出入。
佢一個人淝低咗三個賊。
啲貨佢負責點收嘅，唔夠數就問佢啦。
準確嚟講，我覺得第一次世界大戰入面無人係贏家。
架巴士遲咗十五分鐘先嚟。
佢落酒吧畀人打，還手結果畀人告埋傷人。
佢成日借啲意挨住我，又用眼神挑逗我。
女仔一般而言鍾意大隻嘅男仔。
對面同你擪手嗰個人係邊個嚟㗎？
去露營通常都會講鬼故。
佢凝視著虛無，然後發現虛無沉悶非常。
我而家好忙，唔可以同你傾。
呢啲事過後就好快冇人記得㗎喇。
抑鬱症係香港最常見嘅精神科疾病。
打波先嚟落雨，真係掃興！
無論點你地都要同我摳返條反骨仔出嚟！
個手術會唔會留疤痕㗎？
多謝你撥冗接受呢個電話調查。
部𨋢滿載喇，搭下部啦。
你食過傳統嘅九大簋未啊？
有好多條道路都經尖沙咀。
坐小巴嗰陣記得揸實個扶手啊。
頭頂度有幾百粒星星閃閃下。
你有壓力我有壓力，做咩要辣㷫我呀？
唔好咁憂愁啦，女朋友走咗咪揾過個囉。
班地踎流氓好麻煩，成日騷擾行人。
佢第一個女朋友比佢老婆靚得多。
呢間公司係由阿爺一手建立嘅。
每個民族都有自己嘅風俗習慣。
啲球員太急躁，令到失分越嚟越多。
老闆打發咗佢去做代表。
多年嚟，佢積極對抗頑疾。
呢度係刀疤強地頭嚟，我哋都係撤退啦。
好少見到兩支銅管嘅二重奏。
鮮花旁邊總係有綠葉嘅。
要解決呢個長期存在嘅問題，我哋一定要緊密合作。
洪水嚟得好快，轉眼就沖走晒啲牲畜。
我已經唔記得佢咩樣。
煮餸用剩個雞殼，你愛唔愛嚟煲湯？
佢爸爸砌咗一隻模型船俾佢。
你哋係同事，應該互相忍讓。
佢前兩日買咗爵士小天后張唱片。
無他嘅，佢唔likey你吖嘛，咪喺度搞咁多小動作囉。
我細佬嘅夢想係做一個廚師。
佢影相好鍾意舉yeah。
呢排區入面有好多離奇失竊案，搞到區議員辦公室日日都門庭若市，個個都嚟揾議員幫手。
做運動要持之以恆先見效。
佢問完你借錢仲要你拎過去俾佢，正一澳門朋友嚟。
佢會將呢幾個構思一併考慮。
喂你超晒budget喎，會計嗰邊實彈返轉頭㗎。
如果有病徵，就要儘早睇醫生喇。
啱啱收到柯打到案發現場。
天氣咁熱，最好就食返杯沙冰嘞。
你個死仔包，次次去廁所都屙到一地都係。
畢業之後嗰年都仲有見，後嚟佢去咗美國就冇再聯絡喇。
部升降機壞咗，我哋要行樓梯。
總統出訪必定有保鑣隨行。
報得名嘅人，我都預咗嚟㗎喇。
雪藏卵子以進行體外受孕
我喺怒食之中揾到快樂。
而家係自由活動時間，大家三點鐘返嚟呢度集合啦。
後生嗰時捱壞咗副偈，賺幾多都冇命享啦！
佢係個喊包，咩事都會喊。
由地鐵站去Ｍegabox，要搭一程穿梭巴士。
我哋成日喺放飯時間閒談。
AK47火力強勁，結構簡單。
佢受唔住嚴刑，終於肯招供。
夫妻之間係應該互相包容對方嘅缺點嘅。
唔好轉喇，轉到我頭都暈埋！
原來佢係我親生骨肉嚟。
小麥係一種原料，麪粉就唔係喇。
百貨公司地牢多數賣食物。
你都唔熟條河嘅水性，咪亂嚟啊！
敵人嘅敵人就係朋友。
高層正喺度調兵遣將，接手呢一項大計劃。
佢為咗佢先生嘅事日夜奔波。
十幾部電車受雷電影響一度停駛。
件事一匹布咁長，下次見面再講。
佢行路唔為意，踩咗落水氹。
做咩你個樣變晒色嘅？
大眾嘅意見係好重要嘅。
對於呢場比賽佢好有把握。
國會而家俾叛軍包圍。
強迫症患者好多都有潔癖。
佢喺世上已經無牽無掛。
下個月開始加人工嘅消息好振奮人心！
你係咪聽過隔籬呀？我要紙巾，唔係匙羹。
佢揸車撞親人，今次佢周身蟻喇。
阿媽，我想落平台踩單車呀！
我助手會代表我出席會議。
多謝咁多位咁俾面，應邀出席晚宴。
白金漢宮日日都有守衞站崗。
可唔可以唔好講粗口？好哽耳呀。
嘩火燭呀！嗱嗱林打999！
呢份報告你同你partner搞掂佢喇。
今次傾改革根本係煲冇米粥，傾多十年都冇用。
我諗住買隻手錶俾佢做生日禮物。
做人唔使咁出名，樹大招風，出名可能會惹嚟麻煩。
甲：「身體健康！」乙：「大家噉話！」
佢話寫咗落監頭簿申請入眼鏡，但係我今日問過櫃枱仲未批。
我地有充份嘅証據證明你有罪。
我到咗冇耐佢就嚟到嘞。
間間茶餐廳都有得飲阿華田。
呢班妹妹仔好畀心機跳舞。
俾心機呀！你實得㗎！
我同女仔第一次出街嗰陣唔記得拉褲鍊，勁尷尬囉！
要我買咁多嘢畀你，你以為我係富翁？
警察已經同賊人交火咗十分鐘。
我已經秒殺咗份功課。
大人對小朋友應該寬厚啲。
你食咗嘢唔俾錢，想賴帳呀？
今日開學，條街又多咗好多學生哥學生妹喇。
啲記者菢咗成朝，但係都仲未見特首出嚟。
你毀壞咗公司嘅聲譽。
陳大文係一個非常和而不同嘅人。
如果我唔覆，即係我唔得閒，唔好打俾我。
我哋三姐弟捱咗咁多年，今日終於有返啲成就。
食完飯唔想周圍fing，摺陣拉先。
呢首歌完全都唔啱音，點唱啊？
我已經同佢交過手三次，但依然勝負未分。
好心你剪下指甲啦，綑晒黑邊喇。
語言學同人類學都係跨領域學科。
唔好再洗白自己喇。唔通你冇做錯咩？
佢個網站一個月使成三百萬，唔怪得知佢今日係咁跑山撲水啦。
呢度啲訊號收得好差。
如果差人查案，要考慮埋政治因素嘅話，咁香港就收檔喇。
我哋工會今日喺呢度係要表達我哋對於資方嘅訴求。
如果執正嚟做，遲到嘅考生係唔可以入試場㗎。
佢嬲到想用把菜刀斬人。
啲警衞押返個犯入監房。
基督教嘅神係人格神。
食煙嘅人有好大陣口氣。
人造衞星喺太空度搜集數據。
不如快手啲搞掂之後齊齊返屋企好過。
人生中唔少得生離死別。
你喺班入面考第一唔使咁得戚嘅，喺學校有好多人叻過你㗎！
佢係個貪心嘅人，最鐘意攞人便宜。
佢好在乎名次，攞唔到第一就唔開心。
擺啲物資上貨van先啦。
佢有幾個女朋友，我唔明佢點樣分身。
嗰啲錢咁濕碎，唔好同我計較啦！
每次睇黃子華嘅棟篤笑，我都笑到有腹肌。
你乾脆講「得」定「唔得」！
凡事都唔可以咁武斷，要了解清楚先好下判斷。
我今日下晝蛇王先買到張飛咋！
做得成單生意固然好啦，做唔成咪當拓展人脈囉。
終於到我大派用場嘅時候喇！
大家應該統一下寫報告嘅格式。
部巴士唔夠風，車門郁唔到。
你真係激到我腦充血！
成班人揸住鐵通喺差佬隔離行過都冇事，咩世界？
結果今次我哋請咗呢隊band做表演嘉賓。
佢個竇亂到死，有排執。
佢而家做緊文員，都叫有份穩定嘅工。
無論係順境逆境，我都要撐住！
個位嘅位值係1，十位嘅位值係10，如此類推。
水其實都有軟硬之分。
我打緊機就唔好響側邊掩掩抰抰啦，煩住晒。
升咗職，係咪應該請食飯先？
意識流係一種現代主義文學嘅敍述手法。
個旅行真係正到痹啊！
你以為老闆真係賞識你呀？你只不過係佢一隻棋子咋。
份工好惡做，下個月 唔撈！
呢間餐廳最近推出咗芝士菠菜蛋批做新菜式。
我個胃好脹，又啹唔到啲胃氣出嚟，谷住谷住好辛苦。
林林剪冬菇頭都一樣俘虜到我嘅心。
搞錯呀，咁好味嘅薯片梗係要同我哋分享啦。
各國求才若渴，技術移民唔愁出路。
小丑嘅工作就係娛樂大眾。
作歌易過食生菜啦佢。
個枕頭放咗喺牀上面。
節目將會喺黃金時段內播出。
嘩，塊餅唔止好味，仲好脆卜卜添。
樹仁大學喺2006年正式成為一間大學。
個理由咁勉強，我好難俾你放假喎。
佢哋因為考試通水俾先生罰。
自從考完試，佢就喺屋企打機度日。
佢根據化石研究所得結果，斷言恐龍係因為隕石而絕種。
武打片係香港文化嘅一部份。
你條冚家剷吖，冇人仆街得過你。
政府鼓勵夫婦生起碼四個小朋友。
間公司係我用血汗換番嚟㗎！
你搭緊地鐵定巴士呢？
阿媽話個廚房係佢嘅，唔俾其他人入去。
而家社會上好難揾到啲路見不平，拔刀相助嘅人啦。
曲同詞都配合得天衣無縫。
佢態度強硬，睇怕今次都唔會和解收場。
啱啱網上訂咗隻錶，話都冇咁快就送到。
呢班細路仔好有想像力。
結婚週年送咩禮物畀老公好？
佢係一個好有原則嘅男人，話咗唔賭錢就唔賭錢。
嚟緊放暑假，你有冇諗住揾暑期工？
70年代，太空喼曾經風靡中小學生同上班族。
隻股票之前狂跌，好彩臨收市反彈，翻本不特止仲要有賺。
頭先我上YouTube睇八十年代嘅米奇老鼠卡通，好懷舊。
李麗珊曾經喺奧運贏過滑浪風帆嘅金牌。
佢嘅駕駛執照俾人吊銷咗。
份報告係五月上旬出嘅。
佢生咗個啤啤仔定係啤啤女啊？
佢因為單官司，搞到茶飯不思。
超，條友都冇料到嘅，遊戲規則都未識，唔駛同佢玩啦，盞嘥時間。
一次過做晒啲嘢就無後顧之憂啦！
咁撩lung嘅顏色名，我真係唔識喎。
我啱啱打去郵局問下件件到未。
我俾佢fake咗添。
旅客離境一般需要護照。
有人將華盛頓斬櫻桃樹嘅故事改咗做一個笑話。
衰女包，呢排有咩搞呀？
細路面前，唔好講咁多粗口啦，因住佢哋有樣學樣呀。
唔好打機喇，不如去行山啦！
之前病房有病人惹到退伍軍人症，然後花灑水驗到隻退伍軍人桿菌，要成個供水系統消毒。
遇到意外切記保持鎮定。
李伯咁食古不化，冇人同佢相處到。
佢對啲小動物好有愛心。
佢學咗柔道好耐，而家已經係十段高手。
個細路有個保鑣跟住㗎！
政府擳牙膏噉回應食水含鉛事件。
我哋誠邀您嚟我哋公司個Party。
呢個地方沿岸會有鯊魚出沒。
阿媽話唔鍾意住十四樓，四四聲唔好意頭喎！
喂，高佬，幫我攞件嘢落嚟吖。
廣深港高鐵連接住香港同埋北京、廣州、深圳。
我咁窮仲成日叫我一齊行街，損友嚟㗎你！
去邊度食飯呀？你話事啦。
我阿爺二戰前移民嚟香港。
呢間酒店嘅大廳金碧輝煌。
呢條線唔啱呀，兩邊都係乸嘅？！
個監製請咗啲奇人異士上嚟表演，所以呢個節目嘅收視好高。
呢件工具有特定嘅用途。
我先前嗰份工好得閒㗎！
呢部火車係六十年代嘅產物。
好多人覺得拔尖可以慳返一年時間同學費，但都有幾位尖子甘願放棄拔尖，選擇考埋高考再去外國升學。
你盲㗎？差啲撞到我啊！
天主教同埋新教都係基督教嘅教派。
mark低咗十幾個日期。
單靠努力打工有屁用咩！
電光石火之間，個男人一腳踢低個阿婆。
將個空罐掉落垃圾桶度。
你自己一個人去外國讀書，生活要自律啊。
我哋一家人和睦共處。
使唔使幫你揼下條腰？
一直到BB出世之前，你都需要卧牀休息。
請你喺嗶一聲之後留低口訊。
而家呢度塞車，我哋繞道啦。
迪士尼樂園日日都人山人海。
屋企咁多張凳，你做乜係都要坐地下？
美國係擁有最多核武嘅國家。
音樂會結束嘅時候，觀眾都報以熱烈嘅掌聲。
恆星嘅質量越大，壽命越短。
大火經樓梯迅速蔓延至整座大廈，冇樓層倖免。
呢個商場係好多居民返屋企嘅必經之路，有好有唔好囉。
做運動對身體咁有益，我哋坐言起行啦！
男朋友次次送嘢俾佢，佢都會喺公司度曬命，好煩。
佢凡事親力親為，絕唔會假手於人。
你再亂噏，我就唔理你！
佢一口氣跑咗五千米。
呢條女咁巴辣，你啃啦！
呢篇小説好艱澀，你係咪扮睇得明？
我哋應該好好照顧老弱婦孺。
N耐冇打過blog喇。
你傻嘎？兜頭拍落嚟！痛㗎。
我改咗姓喇，我而家唔姓李。
今日星期三，兩點鐘放學。
教育工作嘅任務係培育社會嘅下一代。
你亂咁嚟，壞咗大事。
呢個作家寫作手法真係拙劣。
呢份報告不盡不實，係咪有心隱瞞事實製造假象？
鄧萃雯曾經兩次奪得視后。
你咁蠢㗎，學極都唔識。
我層次太低，跟唔上佢嘅思路。
三刀六眼係洪門家法之一。
你放心喎，我哋老大牙齒當金使，佢話俾你上位佢一定會。
呢位顧客想退貨，你可唔可以幫下佢？
係我唔啱，係我唔着。你原諒我一次咁多吖。
佢傾電話傾咗成個鐘。
匯豐今個月裁員減薪。
一落雨紅隧塞車塞到水泄不通。
無端白事嚟揾我，係唔係出咗事啊？
個蛋糕太大個喇，計我話切開佢留返一半之後食啦。
佢成日都口痕，亂咁講嘢。
眼見你咁辛苦，但係我又無能為力。
美國對古巴實施禁運。
你食過佢煮嘅餸，一定會讚不絕口。
我真係冇辦法喺呢個環境下做嘢。
呢隻牌子嘅手袋個銷路幾好。
好心你啦！咁大個人就檢點啲啦！
佢以前移咗民過加拿大，最近先回流返嚟香港。
呢單嘢真係堅過石堅啊。
佢一起身就係噉鬧人，都唔知佢發咩神經。
啲小朋友好鍾意食珍寶珠，一吮就可以吮成個鐘。
籃球員至少要有六呎身高。
嚴重偏食會影響健康。
今次我就網開一面，唔同你計較。
呢間公司好嚴，員工做乜都綁手綁腳。
媽媽十月懷胎生你出嚟，你要孝順啲啊！
過咗成個鐘，佢先至施施然出現。
做研究碰釘係家常便飯。
個麻煩同事終於俾老細炒咗，真係痛快。
一入日本餐廳啲侍應會叫21314。
做嘢要踏踏實實，咪咁沙哩弄銃。
政府搞市區重建，下令呢條街嘅舖頭十日內要搬遷。
咦，呢張相個地方熟口熟面噉，係咪赤柱嚟㗎？
呢區真係冇啖好食，附近啲餐廳又貴又難食！
咁大個仔都仲唔生性。
佢成世人做事都係三分鐘熱度，注定係一個失敗者
電磁波可以喺真空傳播，但係機械波－例如聲波就要有媒介先可以傳播。
如果小朋友做錯事冇人糾正佢，以後就會變本加厲，唔知對錯㗎喇。
「炒貴刁」即係炒河粉。
我時時會諗起呢件事。
出爐港姐冠軍成為當紅炸子雞，份份報紙都見到佢。
佢向其他大學申請轉學。
美國懷疑伊拉克喺北面嘅一個鎮儲存咗大量化學武器。
佢成日買禮物氹女仔。
呢份工要抵得辛苦至得。
你連放假嘅時間都要貢獻俾公司。
快啲執清張飯枱，就嚟食飯喇。
嗰個森林有野豬出沒㗎，小心啲啊。
我一轉身，佢就走咗喇。
你唔好成日漏低張身份證喺屋企啦，因住出街嗰陣俾人拉呀。
佢啲朋友都知佢係路癡，多數都會約佢喺佢屋企樓下等。
佢係陳家唯一一粒仔，屋企人都指意佢繼承香火。
佢手臂傷咗，呢排做嘢都有啲論盡。
我丈夫經常要去外地出差。
去沙灘要小心沙灘老鼠。
我係聾，不過我唔係啞嘅。
西醫唔覺得睇跌打有用。
好多狗公都鍾意睇啲𡃁模嘅J圖。
嗱，新嚟新豬肉，你就嚟洗牌同派牌先啦。
佢咁爛賭，你借錢俾佢無止境㗎！
佢每日都去做gym。
做乜要專登過嚟啫。打個電話咪得囉。
我會試探一吓佢對呢個問題嘅睇法。
你循住呢個方向，下個禮拜交份計劃書嚟睇吓。
懵閉閉噉，冇嚟醒目。
我知道你而家好煩，但係你一定要撐住啊。
天花病已經喺呢個地方絕咗跡喇。
你畢業之後想做咩工？
我唔會再容忍佢呢啲咁無恥嘅行為。
呢個社交網站被指過濾言論。
玫瑰，玫瑰，我愛你！
得喇靚爆鏡喇！快啲出門口啦。
佢着到鬼火咁靚，殺晒全場。
第一次喺酒吧識人，就同人去開房，有冇搞錯啊？
阿松佢咁姐手姐腳，好難要佢親身拍嗰段戲㗎喎。阿明身手好好多，揾佢做替身拍啦。
你正一牛皮燈籠嚟㗎，講到咁白你都收唔到。
疑犯畀警方圍捕，當場開槍自殺。
你要儲首期就咪成日先洗未來錢，學下理財啦。
自從個神射手轉會之後，成隊波就一蹶不振，成年都無拎過冠軍。
呢區居民多數都係泛民主派嘅基本盤。
隔籬班個班長真係仙女下凡咁款。
嚴選二十大港產片經典場面。
消防員可能會喪命喺火場入面。
工人放假兩日啫，佢就搞到間屋亂七八糟。
我哋去超級市場買啲日用品。
我聽日會去紐約，我到埗之後打俾你吖。
退休之後我想過啲田野生活。
人做你又做，淨係識跟風。
佢生活喺農家，每日好早起身耕田。
你朝頭早幾點食早餐呀？
你吹得我漲，拉得我長咩？哈哈哈！
唔該晒你幫我拎啲野返去啊。
無喇，之前買落嘅輪都打晒靶。
呢個鐘唔夠準，行慢咗。
轉堂嘅時候，佢哋喺度高談闊論緊老師嘅壞話。
阿仔今年係咪入大學喇？
做兄弟嘅，有今生冇來世！
喺銀婚紀念日，夫婦會互相送對方銀製禮物。
其實三個人就夠，唔使咁多人。
冇事冇幹做咩要去圖書館唧？
到埗記得同我報平安喎。
細佬咁夜都未返屋企，唔怪之得阿媽心掛掛啦！
佢做咩都毛毛草草咁，我點放心交低啲嘢俾佢？
天氣咁好，我想去滑水呀。
我哋投票表決邊個做主席啦。
啲粥淡茂茂，我點食啊？
有啲網上媒體會用廣告收益支付稿費俾作者。
呢間宿舍一間房放兩張碌架牀，可以住四個人。
呢間餐廳啲嘢食又平又好味。
呢部手機點連上互聯網㗎？
海嘯發生之後嘅沙灘，滿佈屍體，真係慘不忍睹。
我落重本買呢隻馬跑贏㗎。
有啲信徒會背誦咒語以保護自己免受邪惡力量所影響。
齊頭並進未必保證效率高。
阿松佢成日淨係睇啲鹹濕書，真係污穢！
歡迎光臨，先生，幾多位？
有啲嘢係噉就係噉，解釋唔到。
我單係買衫都買咗成千蚊。
呢度地盤批石米最叻嘅係陳師傅。
學返幾門手藝，俾人炒咗都唔會餓死吖嘛。
我就係唔俾你呀，吹咩？
張六合彩飛唔見咗，而家個心哽住哽住。
佢尚未理清思緒，就俾老師叫咗出去。
連日大雨，引致山泥傾瀉。
天色開始變暗，我哋都係快啲揾個地方避雨。
佢周圍流浪，四海為家，下次唔知幾時先返香港。
佢啲溝通能力都幾差。
去一間新學校做開荒牛，升職嘅機會會大啲。
唔鍾意食壽司？咁不如食泰國嘢？再唔係鋸扒好唔好？
我頂唔順喇！爆偈喇！
不如選佢為我哋嘅班代表？
外在環境一直喺度改變緊。
佢每日都花好多心機去打理佢啲花㗎。
隻app虧虧地，有時上唔到網。
少壯派同黨內元老有理念分歧，決定另立山頭，各行各路。
用刀叉食嘢好唔就手。
做足安全措施，唔好有咗先去諗墮胎，白白犧牲一條人命。
呢個電視節目要有家長陪同先可以收睇。
呢下收山腳真係狠呀，睇怕踢到腳骨都斷呀。
部電腦成日hang機，點做嘢啊？
各國政要齊集聯合國開會。
英文嘅句法同粵語好唔同，所以學嘅時候要留心。
政府為垃圾收費試水温。
佢辭咗份工之後就消失咗，不知所終。
將軍澳入面有一個堆填區，所以空氣質素唔多好。
呢個醫生救咗我一命。
女子無才便是德呢啲迂腐嘅思想，應該盡早撲滅。
人死不能復生，你節哀順變啦！
唔好食豆豉呀，會收奶㗎。
學校派咗張家長信返嚟講下年轉學校canteen飯商。
你個仔又聽話又孝順，真係羨慕死人！
嗰位政治明星咁靚仔，一定有好多闊太捐錢支持佢啦！
你信佢哋？班政棍一向慣咗發誓當食生菜㗎啦！
你仲用火水爐煮嘢食呀？唔驚有危險咩？
有理冇理，攞咗先啦。
依度有好多唔同嘅服飾買。
啲粉團搓完之後都仲要放喺度發酵，等佢發大先可以拎去焗爐焗㗎。
（喺新界）我哋今日去香港。
你個廚房百冇嘅，都係嗌外賣啦。
你咪咁倔擂槌，下下頂阿媽頸啦。
大家將呢本書奉為經典。
啲錢留番喺我七老八十嗰陣養老㗎。
佢嘅事業正處於低潮。
學生質疑教育局取消試題係無風起浪。
呢個池深到對腳都掂唔到底，唔係咁適合游水。
你真係大頭蝦啊，戴住眼鏡又揾眼鏡。
星期日費事煮飯喇，不如出去食啦。
甲對乙講：「我愛你。」旁人：「『酒醉三分醒』呀，佢應該真係鍾意咗你。」
「震驚七百萬人」呢種標題黨out咗喇！
沖涼梗係要剝光豬㗎啦！
佢話喺雜物房見到有人影喎，不過我諗呢個係佢嘅錯覺嚟啫。
佢好眼淺，唔睇得愛情故事。
我同你計時，睇吓你跑一百米要幾耐？
啲中文名係用粵語音譯嘅。
球隊喺比賽入面失咗球，比對方領先咗。
偷薄得喇，唔好剪咁短。
好攰！我行咗四層樓梯。
我埋單嗰陣先發現身上得返廿蚊，最後阿明請咗我食飯，真係幾唔好意思呀。
而家賣廣告先，轉頭返嚟繼續。
條跑道上面有架飛機。
你成日搞埋啲走私勾當，好心你揾返啲正當嘢做啦。
你太任性喇，淨係諗自己鐘意做乜就做乜，有冇諗下後果架？
佢個女啱啱學用衣車，一個唔覺意，成支針拮穿咗隻手指。
佢係一個火車迷，屋企有好多架火車模型。
呢度淨係會員先至入得㗎。
年金嘅主要功能，係等買家日後可以有可靠嘅收入。
佢半句遺言都冇留低就走咗。
張飛買錯咗，要去詢問處補飛先得。
廢話，我梗係阿媽生㗎啦。
阿明立下創舉，受人尊敬。
佢考試唔合格，覺得對佢嘅父母唔住。
今次賣物會嘅收入扣除成本之後，餘數會捐畀有需要嘅人。
最近股價大升，啲錢好似執豆噉執呀！
好多孕婦喺懷孕初期都會成日作嘔作悶。
你係唔係香港出世㗎？
佢冇埋份洗碗工之後，就一路都靠綜援吊命。
喺呢間公司我嘅下屬有一百人。
大家讀書人，講道理。
政府安排專機接載滯留當地嘅港人。
就嚟落雨喇，快啲返屋企啦！
佢好鍾意園藝，成日一個人係花園掘土種花。
我去海聯廣場飲茶，啲朋友已經越來越少喇。搬走又有，返上大陸住又有，茶客換曬面口，香港唔似舊時咁。
呢份工真係好好pay，係人都好想去做。
我屋企個黃面婆好惡。
去日本記住買手信俾我哋啊！
頭先個市突然暴跌，嚇到我心都離。
我唔鍾意飲啤酒，因為好苦好多氣。
香港政府喺1974年成立咗廉政公署去反貪污。
我同奶奶一齊住，一直都相安無事。
尋晚打機卡關卡咗成個鐘，好灰。
我發誓：我投票俾佢嘅話，天打雷劈！
自從佢開始撈偏門嘢之後，我就開始疏離佢。
攤開啲菜啦，唔係就會罨爛架啦。
你邊度唔舒服啊？面青口唇白嘅？
個老細講一套做一套，得唔到員工嘅支持。
你成日喱埋喺屋企想做黃面婆咩。
面對外敵，我哋必須竭力保衞我哋嘅家園！
你諗住你會贏呢個比賽？你真係大想頭。
佢哋兩個行到離行離迾，其他人一定以為佢哋係唔識。
即使面臨威逼利誘，我哋依然絕不退讓。
洗肚記得要乾淨，唔係好容易腹膜炎㗎。
小心觸電，唔好掂到啲電纜。
佢揾咗人幫我鬥好盤數。
阿力係叻仔，我對佢有信心。
飯堂仲翻新緊，顧客要到室外用膳。
放狗就見得多喇，你又有冇見過人「放龜」呀？
BB啱啱出世，未可以食固體食物住。
我都踢咗廿幾年，係時候掛靴喇。
佢哋喺度錫嘴喎，噉都唔叫親密呀？
你頻撲咗成日，不如休息下先啦。
呢位大老倌生前都幫梨園做咗好多嘢，戲行中人對佢離世都深感婉惜。
由於天氣惡劣，學校旅行被迫延期。
我哋趕時間啊！加快腳步啦！
藍屋建築群嘅中庭有休憩空間，可以俾人喺度hea下。
佢把持住成支警隊，可以為所欲為，見人就拉。
我今朝打過電話俾佢，不過打唔通。
呢隻布料嘅質感唔錯。
總理病逝，全國下半旗致哀。
你有乜嘢把柄俾佢揸住啊？
乘客請喺航空公司櫃位辦理登機手續。
座山好矮，行一個鐘就上到山頂喇。
我哋揾日出嚟敍下吖！
而家我唔會太着緊，一切隨緣啦。
換車呔嘅話要唧起架車佢先。
大家講好每人夾十萬蚊投資呢個項目，你唔係而家想縮沙呀？
唔好成日淨係打機，得閒報啲課程upgrade下自己。
佢嘅夜生活多姿多彩。
雞心柿原產地係中國。
我M痛，想要個暖水袋敷下。
佢七兜嘢都嚟喇，仲咁生猛。
我上個月去斯里蘭卡跟住個當地人嚮導周圍捐窿捐罅揾嘢食，食咗好多正嘢。
AA制係一個比較公平嘅做法。
妳幾時變到咁成熟㗎？
你見佢咁面燶，就知自己講錯嘢啦。
我今日大出血啊，買咗一個新手袋，一條裙，一對鞋同埋一隻手錶畀自己。
香港係個繁榮嘅社會。
班歌迷爭住行埋去同佢哋偶像合照。
好晏喇，不如我送你返屋企？
個女仔唔用馬鞍都上到馬。
咦，你成日爛嘴角，使唔使搽吓嘢呀？
呢啲係我嘅肺腑之言，你唔信就算。
佢係一個好有潛質嘅年青歌手。
家長唔應該俾太多壓力仔女㗎。
王太，恭喜你，你已經懷孕八個星期喇。
市面上有好多產品專門清除毛菌。
呢間幼兒中心嘅部份開支由政府補貼。
個明星會喺度親筆簽名。
今次考試終於合格喇！
佢成嚿大番薯咁，解釋極都唔明。
班長喺黑板上面摘名。
你最好查一查佢個底，我聽講佢以前坐過幾年監。
請校長同各位老師先行離開。
你上年入嗰隻股票現價幾多？
平均每平方呎三千蚊。
黃河嘅上游喺內蒙古入面。
乜你咁搞笑架！明明話唔鍾意，走咗之後又要買！
出街唔帶電話真係唔掂。
由林家聲先生開山嘅粵劇超過四十套。
你對住個女仔望咁耐，望到眼甘甘，唔通你鐘意左佢？
唔好泄氣啊，你仲有好多機會成功㗎。
獨處異鄉，每逢佳節，倍感寂寞。
「係咪電視太嘈呀？」「唔關事，我今朝已經唔係好舒服。」
個強姦犯終於畀人拉咗，真係大快人心。
喪服係咪一定要全白？
為咗慳錢，我晏晝淨係食麪包。
佢上網講錯嘢，公司冇出警告信直接炒咗佢。
一提起屋企人佢就無啦啦崩堤。
而家超市賣嘅合桃酥大部份都唔係香港生產。
你要戒除咗呢啲壞習慣。
佢哋差啲為咗個女仔開拖。
一公斤大約等於2.2磅。
而家走會冇晒啲佣金㗎喎，梗係幾大都唔辭職啦。
身份證X字開頭嘅就係大陸出世。
香港歷來掛過幾多次十號風球？
呢度咁靜都做得住真係好犀利。
間間香港學校都傳説曾經係一個亂葬崗。
好多人認為戰事會拖慢本港嘅經濟復蘇。
我哋去一場飲宴就可以食到好多美食。
新疆錫伯族係滿語最後嘅繼承者。
唔使驚，我哋實撐你嘅！
附薦袋上面要寫先人嘅名同日期。
喂！你唔好喺度手指指好喎！
而家我啲仔女大晒，我都冇乜牽掛嘍。
小暑到喇，係時候食西瓜。
掃墓嗰陣，小祝燒啲元寶蠟燭畀祝叔叔。
阿松走去搞個蜜蜂竇話想偷蜜糖，結果畀群蜜蜂針到佢成塊面腫嗮。
媽咪好叻煮蒸水蛋，蒸得啲蛋好滑溜。
但有啲人由朝到晚，由晚到朝都上嚟噏三噏四，根本就係浪費青春。
呢排天氣反常，要小心身體。
你個樣成日惡死睖瞪，邊個夠膽同你傾計呀？
食淨成枱嘢，咁冇衣食因住折墮呀！
好緊張啊，聽日要同佢約會喇！
佢嘅諗法一直都埋藏喺心底，唔肯同人透露。
今集節目我哋將會剖析香港成為國際金融中心嘅原因。
佢哋兩個終於都好返喇。
喺現代，我哋有好方便嘅電腦。
慢慢嚟，做嘢唔可能一步登天嘅。
筷子夾唔起，就攞匙羹啦。
屋企大大小小嘅事都係由佢去處理。
我好急尿，可唔可以幫我睇住啲嘢先？
佢個女蓮子口面，好可愛。
你呢粒暗瘡好起眼喎。
蟲災喺兩個月後又爆發，農作物再受威脅。
返工邊有得話走就走㗎？
每逢打風落雨，呢一區就會水浸。
我哋嗰隊贏多一局就出線喇。
你想喺呢間公司做嘢，首先要有大學學位，跟住要經過面試同實習。
呢個球員可以好黐腳噉帶波，好厲害。
所有人買電話卡都要實名登記。
我之前口快快應承幫佢翻譯幾篇文，佢而家日日追我數呀……
公園有個變態佬對住啲少女露械。
呢啲化學嘢都係唔好食咁多，會生cancer㗎。
你隻為食鬼，一講到食就最開心。
食完晏晝飯最好飲杯茶歇一歇。
佢講嘢不著邊際，行文亦都同樣咁冗長。
醫生話休息一日就可以出院喇。
佢有權有勢，唔好同佢嘈啦！
只靠加税嚟增加收入，可能會事與願違。
下個月你就可以轉做perm喇。
好痛啊，你做乜搣我啊？
全個行業都面對住需求萎縮嘅困境。
佢咁做，都係想考驗吓你嘅容忍度啫。
而家啲職位好發水，好多人啱啱畢業就做經理。
以前興養雀嗰陣，啲雀友個個都帶住籠雀去茶樓，幾熱鬧。
你幾時去阿爺個山拜下佢？
危難嗰陣，一個人嘅真面目就會顯現出嚟。
諗返起舊陣時，真係唔使計喇。
我介紹得俾你嘅梗係靚嘢。
佢係個怪人，成日整鬼整怪。
以前政府啲防火廣告，成日教人用斗零踭打碎塊玻璃去撳警鐘掣，可能近年俾人投訴得多先至改咗教人用鎖匙去壓碎塊玻璃。
呢個人有啲jumpy喎，你確定想請佢？
早知今日咁凍，就着多件內膽先至出街啦。
有好多藝術家係畫廊交流緊心得。
國際學校嘅班級編排同傳統學校唔同，佢哋會早一年入學。
有幾個人喺大廈門口把守住，以防有人闖入。
佢俾女朋友飛咗冇耐就同你拍拖，擺明揾你做水泡啦！
間保齡球場啲服務唔多掂囉。
藥劑師唔單止對藥物有深入認識，佢哋重可以同你睇病㗎！
你唔好諗埋一面啦，話唔定會有意外驚喜呢？
佢自細就養成儲蓄嘅習慣。
你仲玩過山車？因住心臟病發呀！
你血糖偏高，要注意飲食呀。
有人話男女校嘅女仔會比女校嘅更率直。
你電腦底板個cap燒咗，所以先開唔到機。
你都甩咗拖成年，仲未有拖拍嘅？
喺濃霧之中，對面嘅高山若隱若現。
所有患上沙士嘅病人都要隔離。
佢貪污俾政敵捉到，俾人揸住佢個春袋，梗係冇得反抗啦。
你點會放齋雞粒落炒飯度㗎？都唔啱傾！
佢潛逃之後要屋企人同佢還一大筆賭債，認真佗衰家。
可唔可以幫手拉開條拉鍊呀？
佢個人好呆板，幾時都木口木面。
佢咁樣衰你都話佢好靚，你真係鬼揞眼囉。
孖指形態不一，有啲似丫叉，有啲同其他手指腳指都一樣大細，有啲就似肉粒。
佢而家代言緊呢隻洗頭水。
馬戲團一定會有空中飛人表演。
佢生長喺一個經濟環境好嘅家庭。
雙黃線唔畀上客㗎喎。
佢女朋友靚到吖，真係！
佢雖然係老闆，但係冇咩架子，份人好隨和。
佢哋咁窩心嘅舉動為香港帶嚟一股暖流。
人死不能復生，你又何必咁傷心呢！
你講得咁牙擦，點解唔做呀？
你完sem未呀？出嚟食飯啦！
閲讀對於提高寫作水平大有裨益。
今日有工人俾鐵枝插傷要入院。
家下糧尾，我就嚟冇錢開飯，只能捱麪包。
呢個島除咗呢座監獄乜嘢都冇。
睇佢紅粉緋緋，真係十八無醜婦啊。
老人家最希望有人陪伴。
拆家叫晒啲艇仔去佢度攞貨。
得一件家具，就係食飯枱。
紅事撞白事好唔吉利。
佢嘅分數領先好多，冠軍應該係佢嘅囊中物喇。
你喺嗰度抌低我就得㗎嚹。
佢身材就靚嘞，可惜鬥雞眼呢！
快啲mark低落電話度。
阿女你成日著到咁哩啡執都唔執吓，邊有男仔會鍾意你呀？
呢次改革牽涉好多部門。
佢小學畢業就出嚟揾錢養家。
半班人攞C+，咁都叫好grade？
佢個滿月酒擺咗成廿幾圍，個BB好似人球噉畀人抱嚟抱去。
你靜心休養，唔好諗咁多嘢喇。
一去到門口已經見到入面好多人，相信係因為新開張嘅效應。
着住六吋高踭鞋跳舞係一大嘗試。
佢為咗取悦上司，每晚都留喺公司加班。
你照去啦，唔使理我。
我冇手呀，幫我袋住個銀包先吖。
呢啲咁阻埞嘅嘢，就算送俾我我都唔要啦。
K巴10分鐘內車程直到西鐵站。
你估夾公仔咁易嘎？講技巧㗎！
你有個有錢爸爸做後盾，學做生意就唔怕蝕啦。
呢間公司有一千個員工。
細細個我都有幻想過坐大紅花轎出嫁。
唔該幫我將個盒打開吖。
全世界都認為佢係一個天才，其實佢只不過係一個騙子。
阿松走咗去嫖妓，結果而家惹咗性病。
我剩係煮咗一個人份量咋喎。
呢個台有同行優惠，我同女朋友一齊轉咗台過去。
佢喺球壇上有好高嘅地位。
個衣櫃擺呢度唔就手。
理得佢有冇用吖，有平嘢幾大都買咗先算。
祝你萬事如意，心想事成！
場地最多只可容納二萬人。
你兩個唔好再打交喇！
呢個禮拜六，我哋去燒嘢食咯！
僱用非法勞工係嚴重罪行。
我最信嘅始終都係你。
如果條法例冇界定清楚，就好容易令人有機可乘。
「堅決擁護反右反修正主義鬥爭路線」
郵差一日會去郵筒收幾次信。
呢啲小動物全部都無家可歸，好可憐。
佢份人好不負責任，所以每份工都做唔長。
啱啱搭過山車真係嚇到瀨尿。
呢個鎖可以防止細路隨便開啓。
呢排頭頭碰着黑，搞到個人好頹。
每人只可以帶一件行李。
文叔右手抽起煙頭，一嘢掉落地面。
我唔明點解碧螺春會出名，佢隻味好怪。
佢嘅身家足以買起全香港三次。
佢涉嫌喺桂林街非法擺街。
有請主席即席為我哋開金口。
講真吖，我仲未食飽㗎。
佢用辛辛苦苦儲落嚟嘅七萬蚊，再加埋佢老豆俾佢嘅六百四十五萬，終於買咗佢人生嘅第一嚿磚頭喇！
小心佢整件杰嘅俾你嘆。
呢篇文章描寫咗一個孤兒長大嘅過程。
好佬怕爛佬，爛佬怕潑婦。
呢隻藥而家喺本港市面有售。
馬拉松全程超過42公里。
呢個馬戲團好受歡迎。
食物嘅包裝都係次要，最重要係好唔好食。
毒男阿松屋企嗰度有個施嘉莉祖安遜嘅塑像。
喂，你撞到我呀！唔識講對唔住㗎？
見隻狗準備攻擊路人，主人即刻喝止住佢。
今日八號風球，大家唔使翻工，好多人約埋三五知己喺屋企開雀局。
呀婆每日好辛苦咁攞啲爛銅爛鐵去賣。
你每晚都咁夜瞓，久而久之，就會影響健康。
今晚事頭請食飯喎，你嚟唔嚟呀？
人哋啲嘢你都係唔好理咁多，陣間佢以為我哋有咩企圖呀。
睇佢個款硬橋硬馬，你打佢唔過㗎喇。
我咁蠢，點同個人精鬥啊？
佢行嚟行去，好似雞乸婆生蛋，屙屎唔出咁。
呢個秘書位有好多雜務要處理嘅。
成千上萬嘅軍隊集結喺邊境度準備入侵。
好多小朋友未上馬就喊。
呢個實數嚟㗎啦嘛，到時唔會加手續費㗎可？
死者遺孀入稟向警方索償。
我前後左右都係人，透唔到氣咁滯。
我平時搭火車返學㗎。
乜你咁粗魯㗎，一坐低就棟高隻腳。
你隻乸幾時番嚟煮飯俾你食呀？
間鞋舖不時都有返頭客嚟幫襯。
啲文件用返同一個樣式啦。
天后誕嗰日好多地方都會打鑼打鼓，舞龍舞獅。
《老人與海》係世界名著之一。
呢單官司贏面低，幾㔆手。
警方懸紅一百萬緝拿呢個要犯歸案。
我去沙灘嗰陣俾隻蟹拑到。
路上面有明顯嘅車軚痕。
加啲圖表落去份報告度會好少少。
呢個細路仔太肥喇。除咗正餐，唔應該再食嘢。
有晒證據間公司都唔認錯，死雞撐飯蓋。
失去法治，唔等於會失去香港。
未到最後一刻，我都係唔會認輸嘅。
佢塊面俾人畫到花面貓噉。
喊就喊，笑就笑，呢啲咪叫真性情囉。
我買書買咗成三千蚊。
佢哋上堂不斷喺度吱吱浸。
百合花對貓嚟講係有毒嘅。
諗翻轉頭，如果你嗰陣聽我話就咩事都冇。
太空船登陸月球係一個壯舉。
你哋大學最墮角，巴士地鐵都唔到。
今日跑咗廿K，攰到阿媽都唔認得。
本書今日先正式出，不過我喺書局打工，所以之前一晚已經偷步睇咗。
你誤解咗佢講嘅説話喇。
佢跌損個膝頭啫，入醫院實在太小題大做！
以前該區發生瘟疫，居民抬住車公神牌喺區內巡遊。
我急需一部計數機嚟考數學。
上次蝕嗮畀佢，今次我一定寸土必爭，同佢摙過。
呢啲芝麻綠豆嘅嘢你自己搞掂得喇！
屋企咁多嘢，如果有間雜物房就好嘞。
政府將嗰個貪官收監之後，亦都沒收佢嘅家產。
法團冇責任回應媒體揣測或市場謠傳。
自然界弱肉強食，係一個好殘忍嘅世界。
你都咁大個人啦，應該要自立㗎喇。
個小朋友係曳，不過佢真係好聰明。
佢請咗個工人嚟服侍佢媽媽。
唔好咁扭擰喇﹐乖乖哋去返學啦。
鑽石係自然界中最硬嘅物質。
危險藥物只係一個統稱，其實係指十種唔同嘅藥。
根據統計，藍色原來係最多女仔鍾意嘅顏色。
我哋人微言輕，就算講出嚟都改變唔到啲咩。
圖書館入面有好多古籍。
臨急臨忙先叫我做，就算我有三頭六臂都搞唔掂啦。
佢得閒就會聽吓音樂。
「阿天同Alice下個月結婚喇。」「咩話？！你講真嘎？」
院長對孤兒院入面嘅小朋友都視如己出，悉心栽培。
到埗之後記得寫封家書報平安呀！
佢份人好含蓄，有咩諗法都好少講出嚟。
呢個賭檔淨係做熟客生意。
啲藥要翻渣煲第二次先得㗎！
睇實個火，唔好俾煲粥燶呀。
佢享受單身貴族嘅生活。
叫咗你唔好信呢個人太多㗎啦，你睇下，炒晒車喇。
佢扭扭擰擰噉，半粒鐘都未諗好食咩。
塊尿片好濕，快啲換片啦！
呢幾冊書都係獨立故事嚟，冇咩關連，唔一定要順序睇。
話就話係活動助理，但其實都係行行企企，斟茶遞水。
照單執藥，跟住幅圖排好晒啲展板就得㗎喇。
佢好識得保養自己，成六十歲望落都仲好後生。
大時大節，度度都好多人。
呢位老師係教授歷史嘅。
一元復始，萬象更新。
我部門個阿頭霸住屎坑唔痾屎。
你做乜皮包骨咁款？練仙嚟呀？
獨生仔女好易俾父母縱壞。
代理嗰邊返咗貨，你要就落定訂。
你走先，我仲要留喺度善後。
呢度去博物館有幾多個站？
西炒飯、揚州炒飯、福建炒飯，咁多種炒飯，我都唔知邊隻打邊隻。
弊！電話冇電，又唔記得帶奶媽出街添！
佢哋嘅話題總係圍繞住學術。
佢見香港冇得讀脊醫，所以過咗美國讀。
佢信咗廿年基督教之後，毅然決定離教。
匪徒捉咗個細路做人質。
呢間酒樓夠晒老派，仲安排人手推點心車。
呢首詩每一句最後一個字都押韻。
呢場音樂會場面冷清，只有少少觀眾。
一出左西隧跟手就截的士，睇嚟佢真係好急下。
兇徒殺人之後重將屍體肢解。
佢老公啱啱過咗身，我怕佢睇唔開會自殺。
戲院場內，嚴禁一切攝錄行為。
空中巴士A380係全球載客量最高嘅客機。
雖然呢件事好難做，但係只要我哋有愚公移山嘅精神，一定可以做到。
條友生到好似碌杉咁高。
知其然，不知其所以然
樓市係噉跌，嗰層樓我撻訂唔買喇。
通過交流，兩地學生加深咗了解。
家下我個樣生得好老咩？做咩叫我做叔叔唧！
阿哥，點解你唔帶女朋友返嚟嘅？
開著盞燈光棖棖，點瞓覺呀？
淨係行到半山已經好攰，冇力再行上去。
筆仙唔好隨便玩，好易惹禍上身。
打蛋係入廚嘅基本功。
香港大約有100個持有執照嘅領港員，每月領航大約4500航次。
教練又畀貓麪你食呀？
個冰箱好似壞咗，半日都制唔到冰，啲雪糕又融晒。
佢最鍾意嘅顏色係白色。
沙士期間，好多舖頭都拍晒烏蠅，冇生意。
有啲牌子嘅咖啡好苦。
個蛇頭斬咗落嚟仲識咬人，好得人驚。
佢份功課俾隻狗食咗，嘈到媽媽聲咁都無用。
旅行買啲特產做手信最好。
早起及做運動除咗對身體好，亦都係意志力嘅鍛煉。
你喺醫院住咗咁耐，入屋企門口之前要檻過火盆先。
呢份功課好簡單，完全冇難度。
一個中國老人在京都碰瓷，逼日本司機賠5000元。
呢個intern學嘢好快。
喺瓦礫入面搜索生還者
犯法嘅人可以逍遙法外，咁樣仲有天理嘅？
今日將會舉行盛大嘅派對 .
佢犯咗太多錯，上司都唔敢保佢。
公共交通機構應該提供無障礙設施，等更多殘疾人士可以使用公共交通工具，融入社會。
租約就嚟到期，又係時候要續租喇。
呢幅畫似曾相識噉喎，你喺邊度買㗎？
頭先畀人兜口兜面鬧我。
佢結咗婚十年都冇仔女，所以領養咗一個細路仔。
佢身高得160但係胸前就有對F奶，仲唔係廟細燈籠大？
我撳個電掣嗰陣俾電電到。
我生日唔使買蛋糕喇，甜耶耶，有乜好食唧。
呢個庸醫一年都唔知呃咗幾多人。
我唔小心將啲文件碎咗，今次認真杰撻撻喇！
你坐嘅航班係幾號呀？
呢個鐘數清潔嬸嬸應該會嚟吸塵。
哩間舖頭嘅貨品好齊全。
示威者同警察喺大使館外面發生衝突。
東京將會主辦2020年奧運。
聽到個消息大家都O晒咀，唔識俾反應。
你點可以空手去人地屋企？
你啱啱出糧就話窮，又拎晒啲錢去鋪草皮呀？
呢位議員當選之後，第一時間答謝市民嘅支持。
間屋前面嘅空地遲啲會起商場。
你呀，同我做晒啲嘢呀～
呢個集中營係監禁戰俘嘅。
凍成咁，今晚我哋去打邊爐！
反正都洗咗咁多錢，都唔志在嗰幾蚊雞啦下話。
條法案太多市民反對，最終難產。
佢靚就靚，可惜係個蛇蠍美人。
呢個辦公室分三個部門。
扣除必要開支，全部收益撥捐慈善機構。
碟豬腸粉使唔使落芝麻？
阿爺同特區政府研究削減自由行，開始有啲眉目。
佢係帶領我哋贏呢場波嘅英雄。
噫，好衰㗎，你唔好係咁撩我啦！
我叫嘢食嗰陣，隔籬枱先啱啱坐低，而家佢食到一半我啲嘢都仲未嚟，你話係唔係遲嚟先上岸嘞？
呢個書架都幾實淨喎。
唔好着鞋踩我張地氈呀，波斯地氈嚟㗎。
每次見到我個銀行户口都好愁。
我尋日去睇泌尿科，醫生探完肛話前列腺有啲大，要再做檢查喎。
我想訓都訓唔到，樓上嘈到拆天，投訴咗幾次都冇用。
喺呢個皇帝統治之下老百姓豐衣足食。
想中六合彩？發夢啦。
夫妻之間嘅事外人唔應該插手。
佢哋取消咗聽日個會。
而家有九包一pack嘅檸檬茶。
只有少數人可以俾得起呢個價錢。
你睇下，間房暗角仲係好多塵，快啲掃咗佢！
你邊間小學grad㗎？
今日雲層好厚，冇乜陽光。
除農曆年外，每日營業。
部隊鍋自己整都得啦。
早啲瞓喇，聽日要返工㗎。
嗰個殺人犯俾警方追輯咗七年終於喺海關落網。
俾啲心機啦，我知你實掂嘅！
佢好肉緊佢部手提電話。
呢件事我畢生難忘呀。
佢嘅眼淚係佢最大嘅武器。
佢唔甘心間學校唔收佢，所以詆毀間學校嘅聲譽。
佢哋個婚禮好低調，少過三十人出席。
公司嚟緊個財政年度要添補一千個員工。
佢俾人從背後插咗一刀。
佢已經做咗量地官成個月。
要去外國，梗係搭飛機啦，唔通坐船咩？
我又何嘗唔係一個唏噓嘅賣菜仔呢？
黃銅墜手啲，同埋質感好啲。
一講到佢嘅偶像，小明就滔滔不絕。
出門記得買旅行保險呀！
白板絕咗章好耐啦，你仲叫嚟做咩呀？
架車泊咗喺度一陣，已經搞到成個車面都係雀屎。
與其我去，不如你去。
晏晝要執屋，唔係夜晚啲人嚟到見到咁亂唔係咁好。
南貨舖喺香港所餘無幾。
佢係呢區嘅地膽，住咗喺度五十年喇。
呢排跟緊單大嘢，真係做到成隻屐咁，冇時停呀。
我拆開咗個手提電話睇下有咩問題。
我最討厭刻板嘅生活。
大家有唔同嘅觀點都係好正常嘅。
佢希望可以順利考入大學。
我最鍾意食橙味啫喱。
呢件事揾佢幫手，佢斷唔會托手踭嘅。
佢係共產黨一手扶植出嚟嘅傀儡領導人。
佢有些少咳嗽，今晚都係食粥好。
出嚟做世界隨時會無命，你做好心理準備未？
任何主權嘅本源實質上存在於全體國民之中。
鹽放入水度，好快就溶化咗。
你諗住喺佢屋企樓下菢佢出街呀？
又細心又有才華又靚仔又盛，點會唔受歡迎吖？
佢洗碗洗得多，搞到隻手起晒泡。
今次火燭好大機會有人為因素。
法官認為證人喺庭上嘅口供唔可信。
你都check咗成十次八次啦。
你哋有冇生小朋友啊？
個廁所好餲呀！你痾尿可唔可以痾準啲呀？
佢再管落去就死得人多咯。
賭場裏面有好多大耳窿爪牙㗎。
今日天朗氣清，適宜郊遊。
有啲電飯煲有得愛嚟焗蛋糕。
有咗手提電話之後，我就冇再戴錶喇。
對佢嚟講，我諗佢嘅事業重緊要過我。
呢場比賽嘅對手好強勁。
噪音會令人心情煩躁，進而影響睡眠質素。
撳實佢個傷口會快啲止血。
工廠要提升生產力，先可以突圍而出。
本文淺析後九七香港流行曲嘅時代意義。
學校係吸收新知識嘅地方，唔係畀你搞搞震。
種盆栽可以怡情養性。
一個公開嘅秘密就唔係秘密啦！
佢嘅解釋根本唔合理，好難自圓其説。
而家唔做，唔通等到七老八十先嚟做咩。
呢件古董輾轉又返到嚟我手上。
我渴望大仔快啲出嚟揾嘢做，幫手養家。
唔好再怪家明喇。你當年何嘗唔係年少氣盛，冇諗過就做呢？
我中咗肺炎，要隔離十四日。
佢最後一刻air，反超前唔到。
今次演出好成功！一完場個個觀眾都企起身拍晒手咁。
選港姐要美貌與智慧並重。
我地坐喺樹下面唞涼。
聽到呢個震憾嘅消息令我唔知講咩好。
隻門口狗好惡，有人行過就吠。
晚晚都可以摸下酒杯底聽下音樂就好喇。
瑞士係世界上歷史最長嘅中立國。
等佢嚟到嗰陣時，我哋傾一傾呢件事。
頭先撳錯掣，唔小心cut咗你線。
佢篇文啲錯字真係多不勝數。
人民大會堂嘅氣勢好雄偉。
佢個仔失咗蹤，所以咪咁憂心。
有人舉報某個官員私吞公款。
村民以村嘅名義起咗呢個廣場。
橡膠嘅特性係唔導電。
喺進入下一個創作階段前，工作將會暫告一段落。
如果脊柱側彎太嚴重嘅話要做手術糾正返㗎！
我俾墨魚噴到全身都係墨汁。
梁朝偉嘅眼神真係電死人。
香港人因為生活空間不斷畀大陸移民霸佔，所以怨憤已經去到極點。
公司改組咗之後，我就俾人炒咗喇。
今日嘅工作順利完成。
冇約㗎，咁啱撞到咋。
每日我都用好多時間串字。
我哋公司暫時冇適合你嘅空缺，如果要你由低做起就太屈就你喇。
唔該喺個魚缸度泵啲水出嚟吖。
連年旱災令田園出現寥落嘅景象。
呢個新一代愛情觀直程通咗我個後腦。
對面樓出晒煙，唔知係咪火燭呢？
架車卸晒啲貨未㗎？司機仲要走多轉㗎。
部server冇位再加擴充卡。
我同你打孖上，贏個雙打冠軍返嚟。
我哋想train你做manager。
你做咁多衰嘢仲當若無其事咁，知唔知醜㗎你？
小美知悉公司裁員嘅消息之後，擔心到食唔落飯。
每個人嘅愛好都唔同。
善信請勿攜帶大型香燭，清香一炷足以表達誠心。
呢條法例有一個好大嘅漏洞。
唔講堅係唔知，無諗過科大有得飲茶。
東主有喜，暫停營業。
我呢一句摘自馬克思本《資本論》。
佢唔係莫財嘅話，邊肯做呢份兼職吖？
佢後生嗰陣係脱星，之後做咗政治家。
獵頭公司係網羅人才嘅公司。
大學頒發咗一個榮譽博士學位俾佢。
唔知道過多十年八載，呢個城市又會變成點呢？
農夫要定期幫啲農作物噴農藥。
老師當年一席話，至今言猶在耳。
虧佢做得出咁醜怪嘅嘢。
吸煙會對病人嘅健康構成影響。
俾警察問到我口窒窒，都唔知點答好。
嗰邊嗰個肥佬有糖尿病。
佢啲文章內容亦步亦趨，一啲主見都冇。
呢個一號車牌係警務處長嘅。
深夜嘅時候記得將音量收細。
佢係呢度最靚嘅女仔。
部機軭神咗一排喇，整都整唔返。
你今日生活咁窮，都係自己攞嚟。
我想要一杯檸檬利賓納。
我唔想再見到呢嚿嘢。
我抽到兩張慈善拳賽嘅入場券，有冇興趣一齊睇？
學校出咗通告俾家長。
阿媽教我唔好同街上便嘅陌生人搭訕。
跟呢個旅行團簡直係受難。
我讓個位俾呢位公公坐啦。
咁明顯嘅手球都當睇唔到，擺明係黑哨啦！
我夢寐以求嘅係想去一次環遊世界。
我老闆成日要我哋做埋啲無謂嘢。
我每日會坐巴士返學。
完事之後好多人都鍾意食枝煙。
政府如果打算派消費券嘅話，市民自然樂見其成。
佢哋兩個幾耐見一次？
佢兩夫婦都好好客㗎，時時請朋友返屋企坐嘅。
阿源其貌不揚，無乜異性緣。
呢部電視咁多雪花嘅？
家父去咗美國公幹，應該飲唔到你餐生日酒喇。
咪再揾我啲核突相洗我版啊！
做父母嘅應該以身作則，教導子女。
今晚八點開席，你唔好遲到啊！
佢鼻敏感咗三十年，最近先至發覺原來罪魁禍首係花粉。
呢場辯論已經進行咗好耐，雙方已經冇晒新嘅論點。
今次係阿壯第三次奪冠。
雞公仔，尾彎彎。（兒歌）
佢臨行先至發覺護照過咗期。
唔好提啲衰嘢喇，不如我哋做返朋友啦！
我畀佢嘅誠意打動咗。
你而家開始一個月儲三千蚊，如是者，三十年後你就夠畀首期。
呢啲花全個夏季都盛開㗎。
人哋有冇結婚又唔關你事，咪咁八卦喇。
夠鐘收工喇，快啲埋尾啦！
鮮血會吸引鯊魚嘅注意。
個頭箍太細，我隻耳仔後面嗰個位戴住頭箍嗰陣會有啲痛。
返唔夠學嘅學生冇得升班。
佢成日都揾老細嚟壓我。
我求神拜佛都望佢平平安安返嚟。
經過呢次活動，我認識咗好多人。
老人家最開心就係見到兒孫滿堂。
政府希望推行母語教育。
個律師個個問題都咁尖鋭，分明就係想鋤死個犯。
呢個明星公開指責的士司機找少7毫子，真係好鬼cheap囉！
噉又一day，咩都冇做過。
佢掂邊範死邊範，你都係唔好痴得佢咁近。
佢今日件衫認真攞命，大紅大綠著到成個小丑咁。
你多唔多member frd？
一打風，鯉魚門就變成澤國。
香港經濟唔再以農業或者工業為主。
阿明喺前面帶路，我哋就喺後面跟住行。
編纂粵語字典係一件艱巨嘅任務。
我請咗個會計師幫我記賬。
聽日去獸醫度閹咗隻貓。
政府官員晏啲會開個記者會，為大家解畫。
權力下放係其中一個管理手法。
佢哋兩個好sweet。
佢個仆街，食完我隻豬之後飛咗我。
清酒好飲定孖蒸好飲啊你覺得？
睇在我哋多年嘅情誼，我幫多你一次啦。
到夜晚我就唔係喺最佳狀態。
嗰個乜鬼教授，講嘢咁鬼悶，怪唔之得冇人報佢嗰堂啦。
網上有啲打風做扒嘅搞笑片。
返工唔俾去廁所簡直係漠視緊員工嘅權益！
呢個消息已經廣傳開去。
佢係咪食唔慣西餐呢？
我哋中心會舉辦好多唔同類型嘅暑期活動。
日日瞓八粒鐘，就即係佔咗你人生三分一嘅時間。
喺方格入面打斜畫一條線。
我晨早就要起身返學嚹。
喺球賽中，球員難免互相碰撞。
我哋冇時間準備㗎喇，唯有見步行步啦。
呢件蛋卷我哋平分咗佢啦！
我去過好多地方旅行，始終都係覺得呢度最靚。
今日咁熱，攞枝冰凍嘅水嚟艮落塊面，真係幾舒服。
你出多啲汗，啲燒就會退㗎喇。
發現咗架不明飛行物體。
聽聞陳伯上個月因為肺癌咩咗喇。
佢生得最矮，所以佢排第一。
謝先生賺錢少過自己老婆，成日俾人笑食軟飯，個心都唔好受。
呢個活動要喺網上報名。
今次龍門喺互射十二碼嗰陣捉到路，成為贏波嘅大功臣。
我對呢件事真係不甚了了。
小鈴喺商場度歎冷氣。
佢響中學嗰陣已經係風頭躉嚟，啲學妹排住隊寫情信同送禮物俾佢。
阿女，今年我哋幾時去拜阿公呀？
呢個明星呢排當紅，檔期排得好密。
得閒要清下花園啲雜草。
我想預約星期一嘅自助餐。
嗰個殺人犯今日係東區法院過堂。
佢著嗰件衫好老餅啊！
有冇人覺得呢個演員好熟口熟面？
今次比賽究竟花落誰家，邊個都唔清楚。
唔好噉樣啦，我會好難做㗎。
我相信好多人都對策展人嘅工作感到好奇。
你咁講人哋不免有啲唔開心。
我心入面有好多筆墨形容唔到嘅痛苦。
要發揮部車嘅最大性能，就要踩到11000轉先轉波。
你唔好望自己中六合彩喇，腳踏實地揾返工做啦。
純水嘅密度係每立方米一千公斤。
我今晚收夜，唔使煮我飯。
我返緊份好忙嘅工，冇乜機會見朋友。
佢係個運動健將，足球游水樣樣得。
佢嘅呼吸越嚟越短促，似係哮喘。
我今晚去同學屋企過夜，唔返屋企瞓。
佢認為，人事部嘅角色係協助員工發揮所長，從而推動公司發展。
我諗聽日可能會落雨。
水滾之後落三件豬骨。
嗰次係人類有史以來第一次踏足月球。
場演唱會啲飛好搶手，好快就賣晒。
今日考試一題都唔識，實仆直喇！
廁所得返最入面嗰格冇人用。
你講嘢小心啲，佢有啲脾氣。
大澳特設太平車服務，由香港基督教女青年會提供。
政府要穩定樓市，都唔應該揾市民開刀。
你俾心機啲做，唔好交啲行貨俾我啊吓！
一到禮拜日，虔誠嘅天主教徒就會去教堂嗰度望彌撒。
我個account畀人ban咗。
呢個建議只係老調重彈，了無新意。
今年港姐啲佳麗冇個掂攞。
佢係個好醒目嘅人，最叻見招拆招。
任何人都可以參加呢個訓練班。
你咁狠心唔要個 啤啤呀？
啲燈謎嘅謎底係咩啊？
清洗隱形眼鏡一定唔可以馬虎。
呢度生曬青苔，應該無人打理。
父母有義務照顧子女。
我苦苦修煉咗十年，依次你仲唔死！
佢鍾意夜晚喺海邊冥想。
佢哋本身話等朋友，之後又改口話係等巴士。
呢兩份合同具有同等法律效力。
咦？呢隻味我未試過噃。
弱肉強食，係自然界嘅法則。
得喇，呢度講呢度散吖嘛。
嗰個運動員因為食咗禁藥，所以俾人取消咗參賽資格。
啲咖啡滿到就嚟瀉喇，啜啖先喇！
佢唱呢首歌唱得好聽過原唱九條街有多。
唔好做伸手黨，自己google啦！
早兩日屙屎勁痛仲流晒血，原來係肛裂。
呢個會個個出席親都係大人物嚟㗎。
我見咗好多份工，但係冇一份成功。
你平時好靜𠺝，乜今日咁好唱口嘅？
上堂偷食糖唔可以食軟糖，唔係咬下咬下會畀老師發現。
今屆學生會編輯委員會嘅任期喺三月廿二日開始。
今日佢係壽星喎，你準備咗啲乜俾佢？
我講下笑喳嗎，點知佢咁認真嘅唧。
平日要返工，做咩啊？
我好驚你有事啊，我唔想冇咗你啊。
做咩喊呀，發生咩事？
女仔著衫，向來有好多唔同既配搭。
佢開頭唔肯講啲同黨匿埋喺邊，最後都俾個差人chok咗出嚟。
佢不單止請我入去，竟然仲請我飲一杯咖啡添。
深圳某啲地區，啲升幅仲誇過香港，隨時好快就同香港睇齊，你都咪話唔癲。
大是大非面前邊有中立㗎？
佢希望喺三十歲之前置業。
清朝係中國歷史上最後一個朝代。
佢同你咁好朋友，唔會嬲你咁耐嘅。
你一年有幾多日大假？
經常做運動對身體有所裨益。
啲曲奇餅全部都用報紙包裝啦。
我屋企隔籬有個遊樂場。
鐵達尼號排水量五萬二千噸，食水三十四呎深。
唔該幫我續啲散銀，我一陣搭巴士要用。
大人講過嘅嘢要算數。
佢唔小心倒瀉咗杯可樂
呢個手袋外形美觀，吸引唔少女士去買。
呢個宗教有一套獨特嘅世界觀。
同愛人離別嘅心情，實在難以形容。
哈佬，你食咗飯未呀？
牧師請會眾跟住佢齊聲祈禱。
你哋放break放幾耐？
媽媽為咗有多啲時間喺屋企照顧仔女，願意犧牲自己嘅事業。
喂，你踩親我隻腳喎！
奶奶，今晚要煮啲乜嘢餸啊？
你報唔報到丫丫嘅live呀？我尋日排咗6個鐘隊，終於報到live，唔使上video喇！
糾正市民對愛滋病嘅錯誤觀念
佢俾人呃錢，而家響度呻笨。
你有咩問題直接同我講。
我係指佢嘅人格有問題，而唔係佢個樣。
估唔到冇見咁耐，你個人都冇咩轉變。
氣候太熱令糧食失收。
香港家用電源嘅電壓係二百二十volt。
呢間公司個規模好大。
女仔之家邊得嚟咁粗魯㗎？
好多人中意食山竹牛肉、春卷點喼汁。
今次整蠱經過精心策劃，你仲唔舐硬嘢！
大埔公路去上水，近沙田馬場快線有交通意外。
內外環境會影響人嘅脈象。
佢淨係識得走精面，有咩緊要事都唔使旨意靠佢。
九七年之後，香港都係馬照跑、舞照跳。
你做咁多壞事，慚唔慚愧㗎？
將呢個步驟重複噉做。
BB唔肯飲奶，點算好？
佢後生遙遙有書唔讀，走去做賊。
班工人居然日日去兩個地盤簽到，食兩家茶禮！
對襪臭崩崩，拎去洗啦。
等你做完功課之後，我哋出去玩下。
軍隊負責捍衞國家領土。
佢十年寒窗苦讀終於換來今日嘅成就。
我得好少錢，唔夠買新出隻模型。
我哋驚佢受唔住今次打擊。
我家姐同姐夫都係醫生。
我今日使咗好多錢，買咗好多嘢。
班膠層個腦係咪坐住咗㗎？
老細又摸我，真係氣頂！
呢間廟有三百幾年歷史。
咁好嘅女朋友，你呢世都揾唔返㗎喇。
琴日我唔覺意見到細妹喺度捽碟。
佢一唔開心就鬧我，當我係出氣袋。
你夠膽去吖嗱，我腳都毆跛你！
呢間餐廳嘅廚子煮嘢冇得彈。
今次嘅瑜伽班清一色都係女仔。
佢個人好正直，你賄賂唔到佢㗎喇。
阿松收到個投訴，話佢嘅猥瑣行為令到佢周圍嘅女士覺得不安。
出年係狗年，後年係豬年，大後年呢？
呢條友有古怪，可能係二五仔。
筆錢過咗落我户口未？
做人喺某啲情況要識得退讓。
啲教材成日都改，冇得用舊書，好貴呀！
你聽話，爸爸媽媽自然就會錫你。
我今日矇矇光就起身喇。
美國總統決定出兵攻打伊拉克。
架車冇晒油添，快啲去入油啦！
一到午夜十二點大家互相碰杯祝賀新年進步。
呢對新人真係天作之合，席上嘉賓無不羨慕。
學師至緊要安分守己，唔好下下諗住自立門户。
香港大部份嘅發電廠都係由化石燃料供電。
性器官唔可以隨便露出嚟。
汽車入口香港毋須畀税，但係登記要畀税。
唔使咁急，我哋有大把時間。
佢個人好大膽架，上台演講都唔驚。
佢時時遲到，真係抵鬧。
日本係一個缺乏礦產嘅國家。
我哋用唔同儀器嚟完成實驗。
佢幫人睇賣翻版碟嘅竇口。
導演睇中咗一個新人，想揾佢做女主角。
佢欺君犯上，所以俾人斬首示眾。
佢費盡心思，幾經辛苦終於寫完本書。
林明頓係源自澳洲嘅蛋糕。
謝大俠大情大性，佢夠欣賞你，為你洗幾十萬都在所不計。
話唔定聽日會打風，要做好防風措施喇。
阿玲中咗六合彩呢件事俾人大肆宣揚。
㷫一㷫個蓋，佢熱脹冷縮會易啲開。
條橋起好幾日就冧，擺明係豆腐渣啦！
隻曱甴點樣走到入去個密封咗嘅罐嘅呢？
唔知邊個明星嚟呢？咁多fans接機嘅？
佢有末期癌症，而家都藥石無靈啦！
佢哋兩個似樣到好似倒模一樣。
你無情情做咩打人啫？
你眼定定噉望住個女仔，鍾意人哋呀？
由於事前已經拗一大輪，所以我唔知其他人睇得持唔持平。
佢生於一個支離破碎嘅家庭。
冇女朋友又點啫，生活咪要繼續過。
受到禽流感嘅影響，活雞供應暫停。
一出太陽，地上嘅水就蒸發晒！
有人行緊過嚟，唔好出聲啊。
請問最近邊度有ATM呀？
你唔使自己攬晒上身，我哋都會去自首。
呢間銀行出嘅十蚊紙係綠色嘅。
酸同鹼撈埋會中和對方。
我空虛，我寂寞，我凍！
權力令人腐化；絕對權力令人絕對腐化。
乜你個木地板咁嚡嘅？
呢條頸巾啲冷好拮，所以我好少戴。
後生仔總係咁朝氣蓬勃嘅。
啲衫你都唔着，好浪費啫。
你個豆釘吖！咁百厭都有嘅？
竹筍毒唔毒？我而家個病食唔食得？
佢同公司簽咗一份保密協議。
佢跪喺度又囈又篩，我咪心軟應承幫佢囉！
三號幹線喺一九九八年通車。
呢個補貼係唔係人人都可以攞㗎？
配咗副新眼鏡之後睇嘢好清晰。
好多人鍾意去油麻地果欄影相。
你個衰女包，次次食飯都食到一地都係。
漢字嘅字形以方塊為主。
粵拼唔單只可以用嚟查字典，仲可以用嚟打中文字𠻹！
條管唔受力，斷咗邊個負責？
喂，你唔好喺度挨身挨勢喎！
佢離婚之後，終日借酒消愁。
阿輝政治立場比較右。
畀幾張紙佢哋畫啦，唔好畀佢哋畫花埲牆啊。
佢哋個solo唱得好好聽。
我未開電郵睇喎，好急㗎？
上古時代嘅國家冚唪唥都已經唔存在，但係佢哋好多時都有將佢哋嘅文明留存落嚟。
邊度跌低就喺邊度企返起身，我哋失去咗嘅嘢要自己攞返。
離開大學之後，我一直喺中學教書。
阿嫲咁錫你，梗係對你有求必應啦。
呢份功課做唔完我就膝頭哥繳眼淚㗎喇。
主辦單位有冇安排專車接送啊？
大嗱嗱幾萬銀，我去邊度揾呀？
呢啲嘢係手板眼見功夫，五分鐘就做好啦。
佢幫一間英國公司打工。
有議員認為老鼠藥無乜用，建議請專家嚟捉老鼠。
幫我揾幾個壯丁嚟幫手搬屋啦。
白百合嘅花語係純潔。
公共圖書館舉行讀者聯絡小組茶敍，歡迎用户發表意見。
佢讀書嗰陣咁出位，個個老師都記得佢啦。
我過去十年都有做義工，從中得到好多寶貴嘅經驗。
你想做職業司機，先決條件係你要識揸車。
股票市場今日交投淡靜。
嗰套戲嘅殺人場面令我不寒而慄。
我唔係好舒服，好似漚緊病。
班童軍操兵操到一塌糊塗。
佢呢個氣袋跑全場都仲夠氣。
今年花市多咗好多本地原創嘅公仔賣，唔使再買翻版公仔啦！
你應該畀面出席老細個派對啦。
個仔而家喺警局，你快啲保佢出嚟喇！
我哋討論咗件事成個禮拜，最尾就可以解決呢個問題。
我哋見佢平安過咗對面條河，即刻鬆一口氣。
今年入夏以嚟最高氣温係攝氏34度。
冠軍可以得到獎盃一個。
有父幹又點吖，個仔係廢柴，坐食山崩，家業都俾佢敗曬啦。
室外網球場附設射燈，噉樣夜晚都打得波。
我哋等佢哋自相殘殺，到時乘虛而入。
其他問題都算，唯獨呢件事我覺得唔可以接受。
你讀文科定讀理科㗎？
我個孫生咗個女，我而家有曾孫女喇。
我鍾意食開心果；佢營養豐富，味道可口。
北宋南渡，首都遷往臨安。
尋晚寶珊補衫補到三點。
我婆婆個個星期都去社區中心學八段錦，身體好健康！
從往例可見，呢項試驗嘅成功率係好低。
為咗呢件事可以有個好結果，我哋同聲祈禱。
佢整緊奶茶味芝士蛋糕，話係香港式喎。
份工幾筍啊，月薪10萬包伙食喎。
佢響自己婚禮前一晚同佢前度私奔。
冚世界都走晒，你做咩仲喺度呀？
由於競爭激烈，上半年業績強差人意。
佢已經四十歲人，仲係光棍一條。
佢係一個口甜脷滑嘅人。
政府已經對依個發展計劃開綠燈。
買定保險，萬一有乜三長兩短都有得賠吖嘛。
佢成晚喺度扯鼻鼾，搞到我瞓唔着。
首詩嘅精粹要慢慢去領會。
佢每次想出兵都召集唔到幾多兵馬。
呢個習俗已經保存咗好多年。
冇諗過佢咁大個人，器量咁細。
我部電話可能俾人勾咗線。
政府開始取締無牌小販。
你咁鬼大炮，邊個信你吖！
趁仲年青，處處留情。
喉嚨痛就飲杯蜜糖啦。
着啲紅色嘢會帶嚟好運。
我阿爸同阿媽響高中嗰時開始拍拖，兩年之後就結婚，之後就生咗我。
呢本詞典有時都會收錄新興嘅用法、比較小眾嘅用法。
我拍緊拖㗎，你死心啦。唔好再打電話嚟。
身為稱職嘅狗奴，我當然凡事都以狗狗排第一！
杏仁露有止咳嘅作用。
你食咁多甜品因住䂻住個肚。
隊友咁廢，曉飛都冇用啦。
佢身上仲殘留有血跡。
佢啲音感麻麻哋，唱歌嗰陣成日走音。
每日練習靜觀可以令你內心變得平靜。
呢個黑幫大佬作惡多端，抵佢有今日喇。
呢排做嘢好忙呀，好多濕星嘢要跟。
去到唐人街，過年熱鬧嘅氣氛展現眼前。
我依家嘅生活叫做托賴啦，至少有飽飯食。
老細今朝一返到嚟就係噉喺度咆哮。
BB呀，我哋聽日去赤柱拍拖好冇啊？
呢座樓面積好大，所以伙數特別多。
科學家成功訓練一隻黑猩猩計數。
Youtube個演算法真係好難捉摸！
喉嚨痛就唔好食咁多熱氣嘢啦。
玩機動遊戲要做足安全措施。
我哋嘅婚禮將會喺教堂舉行。
呢間公司出嘅條件咁吸引，實有好多人去應徵。
哎吔，掛死我喇BB豬！
唔該幫朕check下吖。
條死差佬正一懵撚，作假口供想老屈人。
有排先再見到佢㗎喇！
客廳徹底執完之後煥然一新。
有啲人成日話，而家通街都係大學生，招牌跌落嚟都砸死幾個喎。
呢間診所廿四小時應診，幾方便㗎。
佢睇落好好人，但佢其實暗啞底成日講人壞話。
早排俄羅斯嚟嗰班金絲貓畀人拉晒喇。
生意往來要保持警惕，唔好咁易信人。
咁夜你捨得死返屋企未？
唔該，我想訂一間雙人房。
呢個機構每年都為青少年籌辦各種暑期活動。
教育係多元嘅，植根於對世界上各種流派嘅尊重。
佢啱啱俾老細炒咗，真係慘慘豬。
隻化骨龍仲細嗰陣，就望佢快啲大；到佢真係大個嘞，又有啲唔捨得。
主題詞作為檢索點，有兩大功能：給予相關資料適合嘅主題，與及等讀者可以尋找相關主題嘅資料。
食鹽溶解喺水入面，變成鹽水。
佢好貪靚㗎，日日都化妝嘅。
有大佬照住，我都定啲。
唔好唔記得雪返啲奶入雪櫃啊。
春天係充滿生氣嘅季節。
唔好攞錢出嚟，呢餐我請客。
呢個遊戲係我原創㗎。
先頭部隊節節敗退，要求增援。
佢哋夾手夾腳，好快就揼好份PowerPoint。
你啲思想好糟糕下喎，講一個字你就聯想到咁多嘢⋯
買滿一百蚊，可得贈品一份，先到先得。
七點鐘咁早就咁多人嘅，真係好少有喎。
個噴水池裏面養咗啲魚。
當眾寬衣解帶係犯法㗎！
明仔掟標槍掟得好遠㗎。
少少事就大驚小怪。未見過大蛇痾尿！
我想將依個書櫃改換成衣櫃。
我哋而家打劫銀行要用電鑽嗰陣，你先話冇帶架撐？
出面落狗屎喎，喺度坐多陣等停雨先走啦。
地盤入口有句標語叫工人做嘢要注意安全。
呢幅畫係名家真跡，梗係貴啦！
濕度高嗰陣跑步好易中暑㗎。
佢平時擔屎都唔偷食，一定唔會係佢偷咗你啲嘢。
唔好玩喇，正經啲講啦，呢個問題好嚴重㗎。
我個農場好大，有幾個牛欄。
佢繼承咗祖先嘅三百萬遺產。
佢好慳㗎，買乜都要格過價先㗎。
由於天雨關係，大會決定取消今次嘅户外活動。
超速駕駛容易導致交通意外。
佢嘅博士課程揼長嚟讀，就可以留喺度耐啲嘞。
全世界最高嘅山大部份都喺尼泊爾。
「有人話用五十蚊賣部全新嘅手提電話俾我啝！」「邊有咁大隻蛤乸隨街跳㗎，你因住俾人呃呀！」
見到佢又同男友放閃，我就藐佢！
派錢對後生仔嚟講真係德政。
雖然佢係我好朋友，但我都係不禁暗自慶幸，佢呢家重病，冇人同我爭做主角。
佢係呢個球隊嘅死硬派支持者。
今次中金多寶嘅幸運兒係……小明！
你實話你啲菜又靚又新鮮啦，賣花讚花香！
啲咁瑣碎嘅事就唔好同我講啦！
體操運動員啲身體都好柔軟。
AKB48係日本人氣偶像團體。
我每晚都收聽呢個音樂節目。
佢份人咁眉精眼企，點會咁易俾人呃啊？
咁奸茅㗎你！唔同你玩！
你知唔知個電車站喺邊？
八級鋼琴好巴閉咩？周街都係啦。
以前好多古惑仔喺商場門口賣老翻。
唔夠位喇，可唔可以向後退？
甲：「你贏唔贏到佢呀？」乙：「都有機嘅。」
佢被提名為最佳男主角。
你可唔可以兜一兜我去灣仔啊？
我哋去五台山追星囉！
佢成日喺度頭愕愕，成個傻仔咁。
個賊用支棍扑佢個頭。
睥住我做乜啫？個花樽唔係我整爛㗎。
呢個問題要請專家講兩句。
佢自從得罪咗主席之後就俾人調咗上神台。
電話校咗靜音，所以你打嚟嗰陣冇響到。
嘩，你十月先開學，咪可以去多次旅行囉？
我哋一齊移走呢個箱啦。
聽日返學校打針，記住帶針紙。
凡事都應該盡力做好。
為主上鞍前馬後，誓死追隨。
念你今次初犯，我俾次機會你。
家長應該盡量對小朋友保持寬容嘅態度，避免以負面嘅溝通方式對待。
呢架車係用高轉數引擎。
香港今年已經受到四個颱風侵襲。
佢喺今次比賽中意外受傷。
嚟緊好多部外國大片上畫喎。
閣下嘅稿件我哋已經收到。
呢個人成身紋身，殺氣好大。
件兇殺案嘅真相終於都水落石出喇！
出得嚟行就預咗會見到唔少江湖大佬。
佢咪嘴之嘛，邊有唱得咁好。
因為全球暖化，北極熊嘅數字不斷噉減少緊。
明明睇住你撞我架車，都仲要擘大眼講大話？
難得大廚大駕光臨，多謝賞面啊。
要講道理，唔得牛皋㗎。
陰啲陰啲噉就呃晒阿婆啲棺材本！
喺夏天，白晝嘅時間變到好長。
你做咩死死下咁？尋晚瞓得唔好？
聽講食人參可以延年益壽。
佢請咗三個下人分別負責煮飯、清潔同湊仔。
香港除咗菲傭，印傭都好多。
好心你痛風就唔好食咁多內臟啦。
比賽仲有三十秒就結束，大家把握時間做最後衝刺！
阿仔扭眼瞓喇，不如返屋企囉。
自然嘅災禍係唔能夠避免。
個颱風會喺今晚最接近香港。
我失咗聲講唔到電話。打字啦。
唔好怪佢啦，你估佢想㗎咩？
佢話原因係今日啲家長太緊張啲細路，真係一語中的。
通常喺空氣入面，音速係每秒343.2米。
我唔係冇試過，但係真係同佢唔啱傾囉。
咁急嘅彎你都夠膽片，因住炒車呀。
快門開啓再關閉，即係影咗一幅相。
佢塊面有條好長嘅𤶸㗎。
一口氣唱咗三個鐘頭歌，真係過癮。
乜你咁廢㗎，咁簡單都唔識。
用繃帶紮住個傷口止血先啦。
套戲七點半開場，唔好遲到。
你咪喺度詐傻扮懵，我知道你有做！
本書我大致上已經寫完。
據我目測，呢隻鈍角應該有差不多一百二十度。
用紅白藍裝起晒啲嘢，方便又實惠。
屌，有條仆街朝早五點打嚟嘈醒我，一路都瞓唔返呀。
今日擺喜酒點可以唔叫乳豬。
呢啲裝飾係用嚟營造歡樂氣氛。
佢啲貨冧到上天花板。
雖然佢喺呢個國家住咗十年，但係佢唔想入籍。
老細一唔喺度佢就擺晒款。
編輯想我幫篇文配圖。
唉，我考試炒咗粉，下年睇嚟都要重考喇。
幫我買兩份元寶，一份當天，一份地主，聽日開工用嚟拜神。
佢係座古老石山嚟，死都唔肯買手提電話。
（講咗一啲諗法之後）我哋亦都認為人人生而平等。
下次唔好帶你個朋友嚟我哋嘅聚會啦，佢都幾煩下。
佢對自己所做嘅嘢覺得好慚愧。
估唔到架車夠膽過架小巴頭。
佢嘅故事真係中年男人嘅悲歌。
財富唔係人生嘅全部，但係有一定嘅財富可以提高生活質素。
咪當我開善堂，即刻還錢！
佢好鍾意搽呢隻粉紅色帶閃粉嘅唇彩，話閃令令好靚喎。
你頭上淨係得幾條毛，唔使梳頭喇。
個阿伯行到搖搖岌咁，好驚佢會跌親。
我哋住咗喺度廿幾三十年，而家臨老先嚟拆，覺得好唏噓。
要過對面嘅話，你可以行呢條隧道。
呢條大瀑布堪稱奇景。
你已經有好多份玩具喇，仲買？
我複一次你嘅柯打俾你聽吖。
我部電腦俾人hack咗入去。
據我嘅理解，你而家辭職要賠一個月糧㗎。
嗰個女仔靚到好似妖精噉。
蝴蝶蘭照顧得宜嘅話，花期可以有三十日甚至更長㗎！
左頌星一口氣推晒所有籌碼出去，佢又曬冷喇！
與其買張國際電話咭，不如打IDD啦。
我唔想返屋企，所以喺街度遊蕩咗兩個鐘。
嗰架車兜頭撞埋架貨車度。
我呢排幾好，唔使為我操心。
唔夠半年佢就做咗經理。
佢二十年嚟盡心盡力，對公司貢獻良多。
睇你個衰樣，我就知你一定係輸晒啲錢。
大學洗手間一日會清潔三次，以預防病菌傳播。
我哋喺呢度解散，聽日再見！
佢俾人打到噉，真係陰功！
好美味啊！人人日日夜夜都讚！
等邊三角形嘅內角全部都係鋭角。
你而家好唔夠人咩？呢啲狗屎垃圾你都收？
將啲舊衫送俾有需要嘅人，一方面可以幫人，另一方面又唔使嘥嘢，真係一舉兩得。
呢間店舖已經喺四月結束營業。
佢自細就嘍口，成日俾人笑。
嗰條四眼仔係阿水啊？
唔好食咁多飯，留肚食湯圓呀！
我温書一定要用唔同顏色嘅螢光筆highlight重點。
我去美國之前，將幾箱雜物存放喺朋友屋企。
我想知道丹麥人嘅生活哲學。
新晉嘅歌手通常都係最早出場。
要係政府記錄變更個人資料係要填表㗎！
呢隻藥膏止痕癢㗎，你試下啦。
揾你幫手打幾隻字啫，你唔係咁都托我手踭下話？
身為臣子，理應忠君愛國。
噚晚去飲嘢見到有個女仔幾靚，抄咗佢牌。
旅遊局推出特色三輪車供旅客留念。
首歌唔係幾啱我口味。
我哋總括一下今日講過嘅嘢。
我仲係junior嚟㗎咋。
網上書店同連鎖書店盛行，只有少數小書店能夠殘存落嚟。
挑！原來係條花𡃁ken.
香港地加班冇補水已經係常態。
佢感冒唔可以食凍嘢，你唔好食雪糕引佢喇。
十六號晚頭有大戲睇。
佢唔肯聽我嘅忠告，我可以點做？
細路哥係要慢慢教㗎！
被遺棄或者嚴重受傷嘅動物，好大機會俾人人道毀滅。
冇問題就喺底下畫隻龜啦。
呢份工我諗住長做㗎。
沙士期間，有幾位醫護人員不幸染病而殉職。
呢幅圖嘅人物比例有啲唔啱，麻煩你改一改圖。
唔識揸白車冇得做救護員。
個鹹濕佬夠膽死摸我個胸喎，於是我就一巴車咗落佢塊死人面度。
佢喊住咁掹住我衫尾，個樣好可憐。
知道答案就去呢個post留言，答啱咗就有禮物㗎喇。
呢件嘢冇用㗎喇，掉咗佢啦。
你成日都食糖，小心蛀牙呀！
老闆娘每晚都會埋完數先走。
呢度好焗，我就嚟缺氧喇！
呢個西瓜圓揼揼咁，唔知食落甜唔甜呢？
你咁痛仲死撐，返屋企休息啦！
呢啲積弊唔係一朝一夕可以解決到㗎。
沙田站一出就係新城市廣場。
人講乜佢講乜，正一應聲蟲。
去荷蘭點可以唔咬草㗎？
你今次對手好強，小心啲應付。
地緣政治風險升温令到股市急跌。
新鮮嘅節瓜有好多毛。
呢個問題嘅核心在於資金不足。
明將壽司係一個伏，出名難食，個個食完都覺得啲壽司好伏。
元旦一到，海上面嘅船都會鳴笛慶祝。
喺外國生活咗十年，返到嚟香港，發現呢個地方已經面目全非。
哎呀！落大雨添。今次論盡喇，屋企唔記得閂窗添。
佢為公司鞠躬盡瘁，但係竟然退休之前俾人炒咗。
你嘅演説技巧仲有進步空間，繼續努力！
公眾場所嚴禁吸煙，違例者定額罰款港幣千五蚊。
佢係九代單傳，成家都當佢係金叵羅。
不得了喇，個病人唔見咗啊！
架車衝上行人路，再撞向巴士站。
民眾開展咗波瀾壯闊嘅反政府示威。
我哋應該針對呢個問題，對症下藥。
你信唔信呢個世界有外星人存在？
道教認為人可以通過修道、煉丹等方式修煉成仙。
平安夜去尖沙咀海旁會見到唔少基督徒報佳音。
你咁做會有不良嘅後果。
防備流感，你我做到。
為咗今次嘅匯演，我哋已經排練咗至少半年以上。
我隻腳俾條繩纏住咗。
悼念未入土或未火化嘅先人，可以獲得限聚令豁免。
而家經濟唔好，老闆話要減人工，我哋只有無可奈何噉接受。
咁多個人食飯，好難夾到時間。
佢仲有成個鐘先到呀！我哋食住等啦！
呢個答案係點樣得出嚟？
兩名渠務工人吸入沼氣一度命危。
你同我買手提電腦，我就跟機送呢隻滑鼠畀你，係唔係好抵先？
上訴人決定為自己討回公道，正式提出上訴。
現場冇打鬥嘅痕跡，而死者財物亦冇被搶去。
佢知道自己做錯嘢，心裏面覺得好難受。
長洲而家越嚟越少人以捕魚為生。
普通人一年都會生幾次飛滋。
佢嘅為人好可靠嘅，同佢合作應該冇問題。
啲貨暫時堆埋一邊先，我哋擺好貨架先至分類。
佢對每一個生產工序都好一絲不苟。
唉，炒散揾得幾多吖？
倒春寒通常出現喺三月至五月。
小美蕙質蘭心，深得佢夫家寵愛。
佢直截了當嘅性格可能會俾人誤會佢冇禮貌。
細路仔嘅皮膚好滑溜。
淨係食粥唔晾肚，我已經有啲餓喇。
先生恭喜你，太太有喜喇。
終於約到個女仔出街喇，今次仲唔得米？
你都係走罷喇，人哋又唔想見你。
嘩！做咩呢度亂七八糟、冧晒檔咁款呀？
學廣東話嘅人好容易混淆「唔該」同「多謝」。
開會開到四點冇食飯，而家餓過飢反而食唔落。
攞條粗啲嘅繩俾我吖。
搭車要警惕，唔好比賊仔有機可乘。
好彩樖樹擋住咗啲風沙。
阿明知道咗阿松啲履歷係作大嘅，而家拆咗檔。
乜你咁冇陰功打到隻狗噉樣架？
經過咗三個月，沙士喺香港嘅疫情已經受控。
軍人要有堅強嘅意志。
佢𠝹手𠝹到成手都係疤。
用左半年，overall好滿意。
屋苑突然停電，搞到好多人韞𨋢出唔到嚟。
我今日留喺香港，聽日先上去。
張紙巢咗喇，做咩唔放落file？
你夠薑就同我隻揪隻。
佢條呔係藍底白點嘅。
喺氣候議題上，年輕人係好重要嘅持份者。
呢啲冒牌貨俾警方充公晒。
呢條友正一大泡和，做乜都唔上心。
你舖頭啲貨賣到咁平，即係寧願蝕錢都要同我間舖一齊攬炒啫！
佢嘅旅程有好多難忘經歷。
黑警會同自己大佬講警方有啲咩行動。
呢部戲係佢嘅處女作。
佢唔肯食藥，仲不停𨂽腳。
隻股票燶晒，一日跌咗三成。
你講嘅嘢，我唔認同。
樓市不景氣，人人都唔打算買樓投資。
佢識春做你啲嘢咩？佢都未學過。
你咪口水多過茶，識你就做啦！
銀係導電能力最好嘅金屬。
老闆有緊要事揾你，叫你立刻去佢辦公室喎。
銀行決定調升還款息率。
嗰間幼稚園而家招生喇，快啲去報名啦！
呢位醫師專治奇難雜症。
佢忽然走咗，冇人知佢去咗邊。
呢個電影明星成日戳樣，搞到我都唔知佢除咗戳樣之外仲有咩表情。
呢間公司係各國布疋嘅批發商。
讀熟第三課，考試一定出。
早買早享受，遲買平幾嚿。
有咩動靜就話俾我知。
而家坦白同我講，我就從輕發落，如果俾我揾到係邊個做嘅就一定嚴懲。
套戲入面嘅奸角幾出色
香港政府規定小朋友夠六歲就要返學㗎喇。
BB女大眼dik dok好得意啊。
佢喺法官面前已經好努力咁為自己辯解，但係最後都係畀個官判咗有罪。
係咪過完數就有得試身？
希望可以同屋企人過一個温馨嘅聖誕。
特首美其名由全港市民授權，但實際上只由唔夠千二人選出嚟，所以永遠都係著起龍袍唔似太子。
西遊記大結局之仙履奇緣當年票房失利，估唔到之後被奉為神劇。
如果你去體驗下冇電話、電視嘅原始生活，就知而家生活有幾方便。
條契弟話咁易又氹到個鬼妹上牀。
其實佢暗坎幫大家做咗好多嘢，大家唔知啫。
面對一個複雜嘅難題嗰陣，要將佢拆細，然後對症下藥。
個女人著到咁樣出街係咩心態？
佢嘅考試成績不嬲都好標青。
你唔好辜負我對你嘅期望。
大人講嘢，細路仔唔好咁多嘴。
我想揾一個同香港近似嘅地方定居。
唔小心整花咗你道車門之嘛。使死咩？
佢爸爸媽媽驚佢識埋啲壞朋友，會學壞。
你塊面出晒暗瘡，使唔使食啲藥啊？
約略估計場內有300人。
因為走難，佢聯繫唔到屋企人。
佢冇幾耐就故態復萌，都唔係誠心改過嘅！
原來洗碗個阿姨兼職去送外賣係冇額外人工㗎。
我執好間房等啲地方鬆動啲。
我去買嘢食，幫我掗個位。
我某程度同意你嘅睇法。
呢間學校處於一片死寂。
佢得悉咗真相之後，一時間呆咗一呆。
今晚要通宵，唔使等我食飯。
我中學入咗間「和尚寺」，一路都未試過同女仔講嘢。
佢再唔鐘意呢個候選人都好，為咗大局，都要含淚投票支持。
呢個決策對香港未來嘅發展好重要。
佢聽到個消息之後，身體不由自主噉喺度震。
放心，佢係一個有責任感嘅人。
佢希望透過選秀節目出道。
之前完全冇温書，噉都合格真係負碌！
我搭上搭先買到陳奕迅個演唱會嘅飛。
阿明做開運動，身體好健康。
我只係去過一次大陸。
成年人會有十二隻大牙。
心腸咁毒，更靚都冇用啊！
警察調查咗十幾日之後，拘捕咗疑犯。
佢之前係地盤狗嚟嘅，好細個嘅時候畀人襲擊，個頭受重傷，頭破血流咁。
我其實幾mind我ex係都要入埋我公司做囉。
我可以一日裏面淨係食一塊餅乾，朋友都話我個肚係神仙肚。
佢見到牛頭馬面企喺病牀前，知道自己壽命將至。
唔好講廢話，快啲講個真相俾我知！
阿松夏天走去賣羽絨，實食西北風啦。
好多香港女仔去日本旅行嗰陣都會試著和服，體驗下日本文化。
本書好深，我要咀嚼一下。
政府嘅呢個網頁概括咗香港嘅管治概況。
政府將會調動緊急儲備應付金融危機。
落緊傾盆大雨喎，揸車危險呀，搭地鐵啦。
初戀嘅滋味究竟係點嘅呢？
呢隻奶粉專為幼兒而設。
父母都極力支持我呢個決定。
你寒底呀，要食多啲温熱嘅嘢先得㗎。
喺呢個懸崖上面，你可以睇到一望無際嘅大海。
賭王出公海同巴拿馬總統玩百家樂。
新口味嘅湯圓將會喺農曆新年應市。
呢間餐廳每個月換一次餐單。
佢嘅情況我尚可理解。
你唔好又喺度叫春啦，明明你哋就冇嘢。
有呢啲神兵利器，幾多個好似孫子咁擅長用兵嘅人嚟打我哋都冇有怕！
呢部電話嘅優勝之處係電量多。
啲書我數過喇，係啱數嘅。
荷里活有間大酒店，三個肥婆學踢波。（歌詞）
製造業面對緊人手短缺嘅問題。
我朋友喺中學教書，每晚成八點先收工。
今次真係險過剃頭！再嚟多次嘅我應該死咗！
我至叻就係煮飯㗎嘞。
你頸痛就揾個中醫幫你針灸下啦。
今次獎券活動嘅收益將會撥歸慈善用途。
我所受嘅痛苦你又點會明吖？
佢將個故事講得好生動活潑。
佢個人好老實，一定唔會篤你背脊。
老師用手指一指，示意佢將道門閂好。
佢係土生土長嘅香港人。
魯迅嘅作品批判中國人嘅劣根性。
我見唔到呢兩樣嘢有咩區別。
追車追到我係噉透大氣。
少一個隊員出賽令佢哋處於下風。
舍監今晚打蛇呀，唔好帶人嚟喇！
我都未開口，佢哋就已經爭住答咗。
我嘅夢想係去非洲睇動物大遷徙。
佢哋兩個個樣冇乜分別。
要修讀八個唔同嘅學科
落雨天就有好多蝸牛。
我哋去動物園睇北極熊。
每年呢間小學外牆上面嘅壁畫都唔同款。
就算佢係我姪仔，我作為管理層都會公事公辦。
我自認唔係一個好老公，但係都算係個好爸爸吖。
法官命令對方向我方支付堂費。
佢今個學期已經冇交十次功課，搞到老師大發雷霆。
唔好意思啊，咁夜打攪你。
哦，好吖，我哋聽日兩點老地方見啦。
紅牌阿姑一晚接五六個客。
佢好似條蛇咁，冇腰骨嘅，成日挨挨憑憑！
你哋同我抦到佢變豬頭炳。
你就講得口響，做唔做到又係一回事。
呢個現象值得我哋深思。
打風水浸，水位已經及膝。
技安嘅歌喉係世界上第一差。
呢幅圖解釋咗香港嘅資歷架構。
我已經開稀咗啲醬料，味道應該無咁濃。
嗰個人你鍾意就得喇。
人越老就越多魚尾紋。
一場嚟到，做人情或者做份禮都要啦。
我細妹響度發豆芽夢，成日對住隔籬屋個男仔發吽哣。
你慌慌失失噉，做咗啲咩嚟啊？
我整親薑汁撞奶，啲奶都唔瓊囉。
你做姊妹就咪着得咁靚搶主角風頭啦。
甲：「拜拜阿媽。」乙：「拜拜喇女，你自己小心啲啊！」
雖然你大學畢業，但係基本上冇工作經驗嘅我哋係唔會請㗎。
點樣令細路冇咁曳曳？
經濟唔好，唯有薄利多銷。希望賺到少少啦。
嗰間舖幾好食㗎，下次去食吖！
佢地兩個一見如故，後尾仲做埋好朋友添。
呢個職業展覽會歡迎各行各業人士參展。
你哋啱啱先識，又會咁好傾都有嘅！
呢個明星去雞竇俾人見到，登咗上八卦週刊。
嘩！BB啲bet bet好臭呀！
太陽係從東面升起嘅。
澳門係世界上人口最密集嘅地區。
人大咗，睇嘢豁達咗，識得收火。
海峽係重要嘅海洋運輸線。
好少有人學低音大提琴。
做乜成面都係眼淚㗎？你唔開心呀？
都九月啦，好少可咁鬼熱架喎。
你訂閲咗我嗰頻道未啊？
聽日就係deadline喇。啲嘢未做晒，你就話請半日假聽音樂會，你知唔知你噉做好不負責任啊？
如果你想租呢間屋，就要俾兩個月上期。
祝嫲嫲福如東海、壽比南山！
我哋要保持我哋喺廣告界嘅領導地位。
佢本身係有錢仔，但後嚟家道中落，所以而家去咗揸的士。
琴晚我哋返屋企嘅時候，行到半路先發覺原來冇帶鎖匙。
佢今年十二歲啫，人仔細細就已經開始拍拖。
化個噉嘅妝都有嘅？真係嚇鬼死人嘍。
評審團將會喺下個月內評審一百六十一份參賽作品，並決定得獎名單。
佢學嘅嘢好雜，乜都識啲。
個湖上面有好多鴛鴦。
公司今年各項收入嘅總和係二百萬。
畢咗業之後我自己一個人喺歐洲流浪咗成年。
如果你有小小嘅成就就自滿，你就唔會再進步。
我好多謝呢位小姐，佢好似一個小天使。
雖則你講嘢好似好合理，但係我都係唔信你。
毫無疑問，佢一定會攞冠軍。
啲藥力開始發喇，我有啲想瞓。
今次又引發咗另一輪關於安樂死嘅爭論。
裁員嘅消息喺員工之間引起好大嘅迴響。
呢啲粵語長片好反映到當其時低下階層嘅生活境況㗎。
差唔多喇，大家收工啦。
佢喺初賽就出咗局喇。
我哋一齊去夏令營啦。
呢個電視遊戲節目大派獎品，你一定唔會空手而回嘅。
過咗春分，日頭就會耐過夜晚喇。
佢激動到喊起咗上嚟。
做得香江四大才子一定有番咁上下才智。
工廠今朝發生猛烈爆炸。
大文而家P緊圖，等佢P完圖我叫佢打返電話俾你。
水浸嘅主因係渠道淤塞。
而家啲銀紙越來越唔見使。
查理士．狄更斯係公認嘅大文豪。
唔講你唔信，耶穌係真有其人。
食埋咁多肥膩嘢，小心心臟病啊。
我冇時間做埋晒啲情情塔塔嘅嘢。
睇書要有足夠嘅光線。
佢想點都好，唔好麻煩到我就得。
呢塊兔皮係今次打獵嘅戰利品。
你應該識多幾個朋友，等有咩事可以互相照應吖嘛！
呢個plan月費198，簽兩年約包兩GB data。
慶祝元旦最好就係一班朋友出去倒數。
唔好睇佢平時份人癲癲得得，佢讀書可以好認真好叻㗎！
從呢件事，我睇到人性幾咁醜陋。
呢間餐廳啲嘢食真係好味。
你可以以現金、支票或者信用咭付款，悉隨尊便。
將啲黃豆磨成漿就係豆漿喇。
馬鞍山三寶係鐵礦、杜鵑同埋黃麖。
又飲到劏，好心就飲少啲啦。
呢間舖頭賣嘅嘢好抵。
總會com得掂嘅，慢慢嚟啦。
郊外嘅空氣真係零舍新鮮。
我大佬個朵響噹噹，有邊個唔識？
佢咁忙都嚟幫我整電腦，真係唔話得喇。
麻煩你跟我哋返去協助調查。
頭先咩聲嚟㗎？快啲啓動保安系統。
啡色嘅木漿經過漂白後成為做紙嘅原料。
呢位球員雖然喺本地拎好多獎，但以世界足球先生嚟睇根本就唔入流。
地盤通常有養狗看門口。
你冇錢又想學人做老闆？發夢啦。
如果你想見陳生，你要事先預約。
我朝朝搭港鐵過海返工嗰陣都要同人逼車㗎。
隻牙蛀爛咗，要杜牙根。
啤酒好肥㗎喎，你想瘦最好飲少啲。
我屋企以前用gas爐打邊爐。
隨便問問題，我會盡量答。
我第一日教書，遇到班曳學生，搞到我倒瀉籮蟹。
佢地未經准許就入咗人地間屋。
過度採捕海龜蛋可以導致到海龜絕種。
呢種咁透氣嘅布料就最啱用嚟做夏天衫㗎喇。
為咗買名牌手袋餐餐捱麪包，值得咩？
我哋一向都係噉做開㗎啦，你咪阻住個地球轉啦！
我哋香港人都唔知自己係乜嘢國籍。
佢憑住不屈不撓嘅精神繼續比賽，最後反敗為勝。
盆蝴蝶蘭得嗰兩菖花咁少，邊度好睇㗎？
我哋今晚喺酒店住宿。
有乜嘢法律問題，即刻致電1234 5678啦！
冇乜行山經驗就唔好自己爆林喇。
禮拜日不如去踩單車吖？
我杯威士忌加冰吖，唔該。
阿囡宜家甩緊牙，講嘢會漏風好好笑。
咁耐冇見，別來無恙吖嘛？
大佬頭先打電話嚟，今晚要同人開片，快啲去攞架撐。
提出與案情完全冇關嘅問題
大事化小，小事化無，好快冇嘢㗎喇。
啦啦隊喺度高呼緊口號。
佢睇住啲相，重温以前讀書嘅日子。
咁大煙嘅，好似真係火燭喎，都係快啲𨅝啦。
佢喺海邊向我表白係我成世人最刻骨銘心嘅經歷。
你唔好因為對手太弱而掉以輕心。
唔該你拎張診咭畀我睇睇吖。
外間有唔同人評論呢件事。
你咁大個仔，應該成親喇。
要使用銀行櫃台服務就要交年費。
上次考試合格真係死過返生，今次要温好啲攞高啲分先至得！
地區發展計劃漸趨成熟。
佢自以為佢講大話講得天衣無縫，毫無破綻。
其實講到尾，你哋咪又係葡萄？
我間公司雖然人少少，但班夥記都好做得嘢㗎！
佢唔識控制情緒，一唔開心就歇斯底里噉大叫。
佢啱啱失業，又遇到意外，真係禍不單行啊。
呢幅畫係我媽媽嘅傑作。
通咗兩晚頂，而家好想即刻返屋企瞓覺。
我好頸渴啊，去飲啲嘢先！
做人太執著會好痛苦㗎。
本書好似幾好睇喎，借嚟參詳吓吖。
呢一區啲路好多都縱橫交錯。
唔好幫小朋友做功課呀。
唔使理啲hater講咩，做返自己就得。
聖經話耶穌死後四十日升天。
佢成日射波老細都唔炒佢嘅？
今次招聘日將提供五百個職位。
呢張相嘅背景係一啲椰樹。
今次真係執返條命仔，食咗過量嘅藥都冇事。
我想買個水桶去浸腳。
你同佢密密斟，係咪有路唧？
印我個名喺件T後面。
呢個江湖騙子最叻弄虛作假，靠呃人錢過日子。
一家人和睦啲，一日到黑家嘈屋閉噉好咩？
你嘅分析完全冇任何數據支持，太主觀喇。
出去，咪阻住我哋兩老死咬耳仔，我哋有密偈要斟。
仔呀，幫手燒啲陰司紙畀你呀爺。
佢淨係掛住埋頭苦讀，唔同外界接觸，寫出嚟嘅論文恐怕都係「閉門造車」，同現實社會脱節。
喺長年戰爭當中，兩國實力此消彼長。
阿偉啲同事都唔想聽佢啲有味笑話。
出面咁大風，你點可以撇低佢自己一個返屋企㗎？
唔好擳我啦，好痕呀！
Asso入U會唔會適應唔到呢？
陣間電視播世界盃決賽呀！
有人猜測今次交通事故並唔係意外。
你唔好當正自己係人哋條仔至得𠿪，人哋當你係觀音兵咋傻仔。
細佬好鍾意睇酒樓啲魚缸。
意大利嘅歌劇非常之出名。
遠古嗰陣，原始人用手磨石製造石器。
佢今日放假，我會將你嘅信息轉達俾佢。
佢係呢間公司嘅功臣。
呢個扶貧方案唔夠完善，仍然有好多人受唔到惠。
佢極力勸我唔好買呢啲嘢。
佢先生走咗先得一個月，未亡人就已經另結新歡。
部機壞咗，唔該轉頭幫我睇睇佢。
扱佢線啦，又係啲呃錢電話嚟。
阿正義正辭嚴噉喝止嗰班童黨。
唔好咁緊張份工，豁出去你會開心啲。
我喺屋企洗碗永遠都係攞手捽。
加強人才培訓會為香港經濟提供新嘅動力。
宜家唔係事必要你講。
再俾我發現佢匿埋喺廁所刨馬經，我就喺老細面前煮佢一鑊！
咦，今日嚟咗個稀客喎。
你快啲幫我去開嗰罐罐頭啦！
感情嘅事要順其自然嘅。
停手啦，再落去會搞出人命㗎。
我嘅心情有時好，有時差。
呢套電影太神化，一啲都唔好笑。
立法會通過一條新法案。
有間唱片公司簽佢做歌手喎！
條女咁yap，狗也不屌啦。
好多人想揭開外星人神秘嘅面紗。
個答案擺明錯啦，四乘六點會係單數呀？
做得咁hea，做咗等於冇做。
你估下個女到幾大就唔再拖住你隻手行街吖嗱？
佢暗戀咗個女仔好多年。
請問你哋公司total有幾多間分店？
我哋七點鐘喺大會堂門口等啦。
佢學藝未精，仲要跟師傅浸多排。
慈雲山同沙田嘅鄉民經古道穿梭兩地。
我有時會食黃丸仔收鼻水，但係食完會眼瞓。
獄警同啲監躉嘅阿頭都會打好關係。
你篇文章都幾豐富，如果可以用下典就更有力。
我記得噉行去到𠺝，搞咩呢？
張相排錯位喎，搬去頭嗰段嘅右邊啦。
蛋撻係香港好出名嘅嘢食。
你坐完監都仲唔知衰？
佢拒絕估計自己出年喺選舉嘅勝算。
佢幫佢爸爸打理間公司。
見到巴西輸波，佢哋不謀而合，一啖隊咗一支德國啤酒。
我冇逼佢㗎，佢自願留低加班嘅。
呢道門係有自動感應器㗎。
我畢業之後要做一個會計師。
佢唔係針對你，佢份人太均真啫。
女仔人家棟高腳坐，坐到咁成何體統呀？
似乎個黨入面有奸鬼。
佢三科肥佬，所以要冧班重讀一年。
今日佢要陪太子讀書。
支持者係要遊説爭取㗎，票唔係屌返嚟㗎。
人貴自知，了解自己嘅極限係避免滅亡嘅第一步。
人治會帶嚟獨裁嘅問題。
本書我未睇完啊，可唔可以幫我續借啊？
啱啱先做完嘢，而家返緊嚟喇。
我揩跌咗個花樽，打爛咗。
佢行路趷下趷下噉，唔知係咪扭親腳呢？
枝地拖棍啱啱殽咗，要換喇。
你條屎忽鬼，又話幫我買飯又冇買。
我要瞓喇，順手同我閂埋道門。
香港天氣時熱時凍，好易病。
係人都唔中意畀老闆鬧啦，你忍住度氣先啦。
我一時口快講咗啲唔應該講嘅嘢。
周圍都有玻璃嘅碎片，發生咩事？
小美執意要辭職，屋企人只可以由得佢。
拎過幾次獎嘅林導演，早已被香港人放上神枱，成為另一個香港電影文化嘅標誌。
雖然佢哋兩個成日形影不離，但係佢哋兩個都知道大家嘅諗法開始越行越遠。
咪玩啦，佢連ABC都唔認得。
呢間醫院設有三百張病牀。
我温咗一半都冇，等陣個試我聽送死喇。
整豆腐花要落150毫升豆漿、半湯匙熟石膏粉同埋一茶匙生粉。
佢因為貪污而搞到身敗名裂。
熱帶風暴電母集結喺雅蒲島以西約240公里。
你成身臭亨亨噉，快啲去沖番個涼先啦。
一隻曱甴啫，你使唔使咁大驚小怪呀？
我哋已經認定咗大家，諗住同對方過人世㗎喇。
佢篇文都唔錯，不過仍然有值得改善嘅地方。
擦損咗層皮啫，冇事嘅。
我間中學校規好嚴，頭髮長得滯都要記過。
個騙徒響電話度佯稱係我上司，叫我匯錢俾佢。
佢本書好好賣，聽講已經賣咗十萬冊喇。
以往港產動作片以產量豐富、實感強烈而聞名於世。
每次入𨋢槽一定要有兩個技工一齊。
呢度係我哋僅餘嘅食物，記得要慳住食
你有蠶豆症唔好開衣櫃喇，入面有臭丸㗎。
陰功嘍！打到口腫面腫，成隻豬頭噉！
你十八歲㗎喇，唔可以再好似成個細路噉㗎喇。
銀行存款等於零，窮鬼點談情！
政府一直都有推行種族共融計劃，避免少數族裔被邊緣化。
唔好用公用毛巾，好污糟。
我認輸喇，請你手下留情啦。
婆婆滿面淚痕，惹人同情。
今次嘅暴動係由反動派策動嘅。
佢好鍾意啲焗嘅嘢食。
我工務繁重，冇時間陪你玩。
呢個單位市價三千萬，你唔會買得起㗎喇。
上次染髮染得唔夠色，要補多次飛。
我之前同我賣樓嘅朋友搭路，而家事成，收咗一筆可觀嘅佣金。
我用信用咭喺酒店度訂咗間房。
我感冒好返晒，唔使再食藥嚕。
由呢座塔鳥瞰嘅景色真喺好壯觀。
佢哋三母子星期日都去飲茶。
唔好掛住睇電話，要睇路呀！
阿媽整三文治嘅時候，竟然拎啲火腿去煮。
碗湯咁焫，攤一陣再飲啦。
喺困難嘅時候，朋友幫咗我好多。
有人話怕老婆會發達。
佢發動政變嘅目的只係為咗奪權。
成個體制都咁腐敗，六月飛霜又有咩出奇吖？
佢除咗英文之外，仲識講法文同日文𠻹。
個WiFi又死咗喇，重新開過部router啦！
我哋識咗十年，情誼好深厚。
你憑乜嘢話我賣我女朋友豬仔先？佢心甘情願㗎喎。
隻揪咪隻揪，怕你有牙呀？
而家電腦嘅文書功能提供不同嘅字體選擇。
你聽日日頭有乜嘢做？
甘迺迪遇刺案仍然有好多謎團。
你估個個都係超人可以飛天遁地咩。
我屋企有三兄弟姊妹。
最憎啲人講唔埋就郁手郁腳！
新年就梗係要着到紅扑扑先好意頭吖嘛！
睇完呢套戲令佢有感而發，佢話佢對人性越嚟越失望。
新學年開始嗰陣，每個學生都要買一本新手冊。
佢喺呢間公司做替工，時薪廿蚊。
屋企部電視short咗，你幫手整下佢啦！
呢支針好尖，小心唔好拮親。
好搞唔搞搞細路，冇天裝冇地載啊！
呢間公司決定開源佢嘅軟件。
呢塊牛扒好嚡口，唔好食。
佢成日有啲不切實際嘅妄想。
呢篇係由資深記者採訪撰述，迴響幾好。
售票處前面出現人龍。
我唔清楚佢嘅底藴，你最好小心啲。
宋朝嘅岳家軍軍紀嚴明。
今次考試，我榜上無名。
佢心愛嘅玩具車唔見咗，好唔開心。
嗰個女仔靚到丼一聲！
咩年代都有啲攝石人，時時刻刻想人注意㗎啦。
呢樖聖誕樹好高好靚呀！
佢而家自己喺外面租咗間百五呎嘅套房住。
個高達模型嘅比例係一比一百四十四。
喺遠處傳嚟咗一陣歌聲。
佢成日講埋啲無厘頭嘅嘢。
每年我都要同屋企人返大陸拜山。
所有進出呢棟大廈嘅人都要用通行證。
落莊之後我會多好多時間，諗住揾啲part-time做下。
乜你著到咁烏搲㗎？今晚去飲喎。
我哋而家嘅實力唔足以抗衡其他隊伍。
你再響度嘰嘰趷趷，我就打你一身。
我希望一日有三十個鐘。
我試咗好多次都失敗，但都唔知問題係咩。
你真係同到嗰條女上牀嘅話，我幫你挽鞋。
就快冬天，我想買多對靴。
啲麪包啱啱出爐，好新鮮㗎！
呢位綠葉王生前以謙卑心態對待佢嘅演藝事業。
大學畢業之後，就冇人知道佢嘅去向喇。
我講埋呢句，之後先到你。
我細佬好多咀！佢話俾阿媽知我男朋友係邊個！
蝴蝶係一種顏色鮮豔奪目嘅昆蟲。
佢昏迷咗二十年都可以醒返，真係不可思議。
分咗手仲係噉揾人，個畫面好核突。
呢套書一共六冊，你買齊晒嗱？
根本就係你嘅問題喇。
我已經有咗四個月喇！
佢轉過幾次行，都係做唔嚟，最後都做返老本行。
既然之你係咁樣樣，吓，我都冇説話好講啦！係咪先？
要寫份proposal先吸引到投資者投資你間startup。
啲信紙好靚喎，喺邊買㗎？
我搭緊車過嚟，等多我一陣啦。
佢屋企最細嘅幼子只係得半歲。
媽咪話唔好飲汽水喎！
落毛毛雨啫，都打得波𠺝。
佢鐘意講人是非，好多人都俾佢抹黑㗎。
最令我覺得驚訝嘅係⋯
原本上年十一月搞嘅畢業禮，褪到而家先搞到。
你間房太亂喇，快啲執下你啲嘢喇。
佢按摩啲功夫幾得㗎。
佢喺依個舞蹈比賽度大放異彩，搶晒啲風頭。
英國用嗰隻手語同美國嗰隻唔同㗎噃。
西方人嘅輪廓好分明。
喺日本，通常啲wasabi會放埋入件壽司入面，而唔會好似我哋咁將啲wasabi撈落豉油度。
佢好壯㗎，成日都著好少衫嘅。
條友個樣古古惑惑咁，你小心啲佢呀。
當港隊入波嗰陣，成班球迷喺觀眾席歡呼。
等你事成之後，我自然重重有賞。
嘩，套電影又食老本開新一集呀？睇到悶啦都。
時局正處於風雨飄搖之時，試問點樣抽身而去？
佢去一去聽電話，返到嚟啲麪就炒燶咗喇。
我拎住嘅就係呢幅名畫嘅摹本。
你條咸濕仔咪成日射厘眼噉𥄫女啦。
我喺度促請警方公開涉嫌毆打疑犯嘅警員嘅資料。
呢八十萬整蠱費，抵到爛啦。
而家舖面闊落咗，擺埋凳，有得堂食。
警察假扮買家，毒販果然中計，交易嘅時候被警方拘捕。
嚿蛋糕實的的咁，一啲都唔好食。
佢成日朝三暮四，佢講嘅嘢真係信唔過。
佢哋性格不合，所以分手。
呢單官司有可能引發憲制危機，動搖政府嘅管治威信。
性格開朗，成日笑嘅人係好受歡迎。
車cam唔望，盲點片埋嚟，差啲俾你害死。
一次過托四包米？小意思啦。八包都試過。
我地會審慎噉考慮下。
thank you晒
我而家入去，一有咩依郁即刻帶班兄弟入黎。
佢對個ex好決絕，話唔見就真係唔見。
有好多美國人仍然仇視有色人種。
佢過身之後，邊個會承繼呢間屋？
俾我就唔忍喇，同佢砌過啦！
你牛噉眼望住我做咩啊？
個戲棚係用竹搭成㗎。
唔好食咁多膏喇。對身體冇益㗎。
佢兒孫滿堂，真係好福氣喇。
佢請咗兩個月假，一氣呵成咁寫咗一本書。
你喺地盤畀啲鋅鐵鎅傷都唔睇醫生呀？小心破傷風喎。
只要你肯努力，一定可以成功嘅。
船上面有乘客暈船唔舒服，有冇識急救嘅人可以幫手呀？
七十年代係粵語流行曲嘅全盛時期。
你幅畫畫得幾有意思喎！
佢見到自己部電影好收得，決定乘勝追擊進軍樂壇。
由將軍澳去屯門買包紙巾？你係咪食飽飯冇屎屙呀？
落得太多油，整到個鑊油淰淰。
今日嘅糖水係綠豆沙同紅豆沙，你想要邊種？
呢件衫稍為窄，闊少少會舒服啲。
而家天氣都還好，唔算太熱。
你身無分文，想食霸王餐呀！
吊櫃一定要用拉爆，唔可以就咁用普通螺絲。
呢隻音樂抒情到極啊。
你呢個人咁冇擔當嘅。
佢哋次次嗌交都要我做和事佬。
佢嘅身體狀況一直走下坡。
呢個機場係城市嘅門户。
身為人母，我自不然關心小朋友嘅健康。
沖完涼成個人都暖笠笠。
呢間小學側重語文教育。
佢講埋啲模棱兩可嘅嘢，我真係唔知應該點做！
中學畢業之後，佢唔去揾工，成日遊手好閒。
呢啲係賊贓，唔係咁易甩手㗎。
佢件蛋糕大過我嗰件咁多嘅？大細超喎。
今次選舉，我支持嘅政黨攞到二十席。
二零二零年第一季度物價指數
你成日話請我食晏，次次都得個講字。
大家今晚咁高興，真係要賀一賀佢喇！
阿明招認自己殺人嘅罪行。
場波六點開波，觀眾五點可以開始入場。
回憶係我哋最珍貴嘅無價寶
我想將客房改為書房。
你唔好睇佢成日笑笑口，其實佢隱藏咗好多悲傷。
香港有好多交通標誌。
佢兩個驟眼睇係冤家，其實好有火花。
呢度完全冇垃圾筒，但係度度都咁乾淨。
今日有一位新嚟嘅同學，我哋邀請佢做一個自介先
今個學期我冇勤力讀書，以致我考到得好差。
佢煞有介事噉話屋企門口隻小強死咗，佢好傷心。
唔得閒陪家人覆診嘅話，可以請社企嘅人陪診。
唔好意思，唔熟路兜遠咗。
佢真係好鍾意出嚟搶fo囉。
五湖四海洗過我嘅胸襟，喺萬千河山都見到我嘅影蹤飄過。我揮走雲彩，佢反而冇散開，仲多咗一身清風。
發高燒可以好嚴重㗎！快啲去睇急症！
篇文咁多錯字都出得街？
今日同大家普及下整蛋糕嘅小知識。
我會盡力而為，唔會令你失望。
佢咁厚粉，就算係爛面都睇唔出啦。
我今日心口成日翳住翳住噉，好唔舒服。
一號影院請向前行吖。
睇住好喎，免得老貓燒鬚啦。
今日我唔舒服，所以我唔嚟嘞。
我興奮到個心一直係噉跳。
搞咗一個禮拜，終於完成咗新屋嘅裝修。
聽到嗰個消息我呆咗。
個天才少年十四歲就畀大學破格取錄咗。
佢只係你喺出面生嘅野女，唔可以分身家。
間垃圾學校平時唔鼓勵學生打波，人哋成功咗就衝出嚟攞彩。
我要去銀行唱錢封利是呀！
預測聽日氣温會下降至攝氏五度。
師母煲咗湯畀我哋飲。
喺壁報板上面貼出告示
呢場籃球比賽係新傳中學同仁理書院對打。
你頭先考慮嗰啲因素我哋可以暫時撇除。
病向淺中醫，唔好耽誤醫治時機。
我哋結果去咗打邊爐，食咗接近三粒鐘。
佢係一個好有天份嘅畫家，同時亦係一個著名嘅作家。
呢個演唱會用咗最好嘅音響設備去呈現歌手嘅聲音。
特首會唔會連任，而家都仲係未知之數。
你沿住條路行到篤，就會見到座公廁。
遠離斜坡，留意山泥傾瀉警報。
佢哋最近過從甚密，唔通行埋咗？
每逢中秋節都會有好多人去維園賞月。
我爸爸死咗之後，就由我媽媽擔起頭家喇。
冇練咁耐，退步咗好多喇，犀鬼利咩。
聽音樂可以幫助減壓。
年輕人有呢種想法係好自然嘅事。
難關當前，我哋應該和衷共濟，而唔係搞內訌。
阿芝左腳爆甲，着唔到高踭鞋。
落多啲油落隻鑊咪唔黐底囉。
大眾對呢首實驗作歌曲嘅反應麻麻，認真慘情。
酒店張牀腍得滯，瞓到好唔舒服，真係龍牀不及狗竇。
我屋企樓下間餐廳三個月都捱唔到就執咗笠。
你安心去玩啦，我會照顧啲細路㗎嚹！
你都橫繃繃㗎，明明係你踩我，而家話我踢你！
啲農民忙到𨂾光黑先收工。
我考試都唔會寫簡化字。
香港以前係英國殖民地。
「檸檬茶」條題目畀佢貼中咗。
單嘢而家黃咗，點拆先？
冇呀，我又唔知醜嘅，咪膽粗粗去試吓，點知又得咗。
我住喺十八樓，管理員住喺地下。
我陣間去接個仔放學。
對變態人士而言，去泳池睇啲著住泳衣嘅女仔走來走去絕對係「賞心樂事」嘅「睇肉」活動。
佢成日炫耀自己嘅學問。
你有個對你咁細心嘅男朋友真係好。
佢哋兩兄弟都大嘍，要自立門户喇。
我成日作文都唔跟個大綱嚟做。
我哋一齊低頭為死難者默哀。
平時你三步不出閨門㗎喎，做乜今日咁好肯出嚟見下班舊同學？
我攞條裙出嚟度下，發現唔係好啱身。
你咁醒，抵你發達啦。
我記得佢，佢帶頭攪事㗎。
錯過咗你嘅表演，真係可惜。
排球隊員發球失誤，導致隊伍失分。
阿松佢鬼死咁懶，連續半年冇嘢做。
啲風水佬講嘢講到牙斬斬咁，講咗半個鐘最尾竟然話玄學非精密科學！真係又要威又要戴頭盔！
「食唔食朱古力餅？」「唔喇。」「唓，唔要罷就。」
屍體被發現時赤裸上身。
佢用隻打火機點著咗一支香煙。
冷氣機點加環保雪種㗎？
我約咗班朋友嚟玩，要買多幾張凳先夠坐。
老闆枱上面咁多文件，成個亂葬崗噉，唔知佢點揾到啲嘢嘅呢。
你睇我條車呔幾粗！係時候要減吓肥嚹。
佢平時都係留喺屋企多。
薄血丸主要有華法林同新型薄血丸。
你禮拜尾得唔得閒啊？
我家姐上年年尾俾人無理炒魷，覺得好唔啹。
旋律雖然簡單，但能夠動人心弦。
天文台會監測香港嘅空氣污染。
你諗下點樣講佢會好受啲啦。
呢個節目咁多年嚟都係有佢孭飛先有咁高收視咋！
請密切留意本台報導。
政府對呢個運動大力支持。
我啱啱鏟咗個file喇。
路易十六世喺1774至1789年之間統治法國，係法國史上最後一個君主。
佢喺醫院做護士，要輪更。
老人院啲公公婆婆成日唱歌、跳舞同打麻雀去消磨時間。
佢好俾心機做嘢諗住搏升職，點知最後都係得個吉，老闆升咗第二個人做經理。
呢間公司推出咗一系列嘅新產品。
咪再嫌三嫌四啦，廉價酒店係咁㗎啦。
地鐵車廂暖到除咗件褸都得。
點算好？髮尾開晒叉。
我呢排都幾幸運，賭親乜都贏。
今年嘅花展展品又多又好睇，令人目不暇給。
呢個花園真係幽雅，好適合一個人喺度睇書。
阿明買咗啲貓糧諗住攞去餵流浪貓。
舊年運氣好差，希望今年轉運啦。
好多人都覺得柬埔寨只係一個窮鄉僻壤。
我miss咗噚日場講座。
佢今日打扮得好俗氣。
吸毒會毀咗你嘅一生。
佢廚藝了得，有口皆碑。
你係咁催谷個仔讀呢樣讀嗰樣，佢會好辛苦㗎。
孫中山因推翻滿清政府而受中國人景仰。
八字生得正真係好，要乜有乜。
張相我keep起咗。
媽媽每年都會買樖水仙返屋企。
近年越嚟越多人關注男士面對嘅困境同壓力。
一人做事一人當，唔好搞我老婆同我個仔！
發展商派人去舊區收樓，畀佢哋趕走嘅住户表示欲哭無淚。
主席，劉議員仲未返嚟，我想申請休會十五分鐘。
阿基肥得滯，所以醫生命令佢節食減肥呀。
佢好騎呢㗎，會無啦啦喺度唱歌。
係朋友嘅就唔該幫下手啦。
咪周地撻啦，個地下好污糟㗎。
其實我幾buy佢講嘅嘢。
佢講嘢太多，講到失聲。
唔該你拎啲碟出去個廳度吖。
超，咁簡單我夠識做啦。
我尋日買咗一件激安。
佢將啲錢擺咗喺枱面。
聽聞你升咗職喎，恭喜晒！
水災造成超過一百人失蹤。
呢，咪係佢囉，成日上電視嗰個小明呀。
小明遲到俾風紀揪住咗。
喺香港打官司費用龐大，輸咗嘅話隨時會破產。
個海港好大，可以停泊大型郵輪。
國際輿論好似轉緊風向。
今次股災我輸咗好多錢。
我激嬲咗我女朋友，而家諗緊點氹返佢。
唔好因為我生得細粒就睇小我！
我今個學期嘅時間表砌到佮佮冚，肯定日日都好忙。
你打嚟係唔係有咩事?
你唔係有女朋友喇咩？仲喺度flirt女？
佢已經淡忘咗當年畀火燒嘅記憶。
咁大個人，連呔都唔識打。
做咩咁唔小心跌倒啊，爸爸呵返喇！
啓超喺文學有好高造詣。
佢份人好倔擂槌。如果講咗咩得罪咗你嘅話請你唔好見怪。
佢做嘢虎頭蛇尾，次次都埋門一腳先衰咗。
佢哋幾個女仔感情好好㗎，仲成日講笑話第日一齊買間姑婆屋添！
你架車咁樣撞埋嚟，想收買人命咩？
你好傻，住馬鞍山都仲次次咁遠送我返屯門。
佢平時冇煮開飯，所以今日要整嘢食就雞手鴨腳。
我同佢嘅錢加埋總共有三百八十蚊。
呢幾個方案其實都各有弊端，其實都係揀冇咁差嗰個啫。
啲鬆電線喺埲牆度掉掉揈。
講到明係買一送一，梗係攞兩件去畀錢啦。
請你交還返部電腦俾公司。
你幾時扑嘢冇咗隻豬㗎？
你痛就出聲喇喎，我細力啲。
天雨路滑，請小心駕駛。
冇車牌可唔可以做車主㗎？
痴線到你咁嘅樣，醫返都嘥藥費啦。
你同阿琪啱啱結婚佢就咁對你，兄弟，遲啲有排你受呀。
喺粵劇改革之初，薛覺先率先引入梵啞鈴等西樂樂器。
要貼咗郵票先可以寄信。
放暑假冇嘢做咪日日落機舖煲機囉。
我明明預約咗一間有兩張單人床嘅房，但係佢俾咗一間有雙人床嘅房我。
我琴晚失眠，所以今日個黑眼圈勁深。
咁耐冇打波，啲技術已經生疏晒。
擤鼻涕嗰陣可唔可以細聲啲？
佢受唔住離婚嘅打擊，不斷用酒精嚟麻醉自己。
配偶不忠係離婚嘅最大理由。
美琪同佢男朋友行咗好耐，都近五年喇。
我唔忍心拒絕佢哋嘅要求。
一般嚟講，本科生喺4年內修讀所需學分先畢到業。
佢呢排跌晒watt喎，俾人飛呀？
呢單嘢要揾人孭鑊喎。
企起身，俾我睇下條裙係點樣？
邊度有人偷肚兜咁變態㗎？
確保拎齊你嘅個人物品。
你今鋪曬冷嘅話，贏咗就可以翻身，但輸咗分分鐘家變，諗清楚啊！
因為埋數嗰陣條數唔啱，所以我要貼錢嚟填返條數啊！
政府對付小市民就叻，一對住地產商就變返冇牙老虎。
佢嘅事業發展到如日中天。
改良之後，系統可以更有效噉運作。
有啲乜嘢可以幫忙啊？
比賽嚟到最後十分鐘，雙方取得均勢。
機場嘅行李運輸帶壞咗。
佢做錯嘢俾人燉冬菇。
所有證據都直指陳生就係殺人兇手。
見唔見吧枱嗰條女呀？好索喎。
呢場賽事仲有三分鐘就開跑喇。
經過連番動亂之後，呢個巍巍大國居然出現咗傾頹之勢。
佢廣東話講得好似本地人咁正。
我對打麻雀冇乜興趣。
你睇下佢，瘦到成條柴噉！
呢包茶葉絕對係饋贈親友嘅佳品。
我哋為客户提供多元化嘅服務。
佢武館出身㗎，當年真係一個打十個。
被告改認有罪，以求輕判。
阿媽好鍾意食鳳爪，但係細佬覺得好核突。
咁變態嘅嘢你都做得出，都唔知係乜嘢心理。
無論我去邊度，我隻狗仔都會跟住我。
姐姐，可唔可以請我食糖呀？
佢哋話，揀唔揀到好日都冇所謂。
大雨之後池塘啲水好濁。
河南愛滋村嘅村民係喺賣血過程中受感染。
佢以前讀寄宿學校㗎，所以個人好獨立。
佢俾條女搓圓撳扁都冇投訴，睇嚟佢哋應該打風都打唔甩。
因為嚟睇煙花嘅人太多，所以警方決定實施人潮管制措施。
我懷疑你前世欠咗我，唔係做咩對我咁好？
架車嘅車身呈流線型。
你噉講即係毀謗我啫。
每人有二十分鐘present自己嘅發現。
個消防員響火場當機立斷，即刻抱走個細路仔。
特首一上台有班後生仔喺度叫囂，之後就畀實Q抬走咗。
你唔係機器嚟㗎，攰就抖下啦！
今日啲報紙有賣尋日單劫案。
阿Mike執導自己新歌嘅MV，邀請圈中好友參演。
張梳化殘到噉，俾我就捩手掉咗佢啦，你仲執返嚟屋企做乜喎！
你個頭好yeah呀！
政府提出以人為本嘅施政方針。
講多無謂，你哋想出幾多錢？
平時講到自己幾咁愛國，上次水災唔見佢捐錢？
我好滾，不過我忍住冇鬧佢。
佢爸爸媽媽都做英文先生㗎，所以自小耳濡目染，講得一口流利嘅英文。
佢忍唔到去廁所，喺地鐵度瀨到成條褲濕晒。
啲闊太去親呢啲場合，都係鬥曬名牌衫同名牌袋咋嘛。
選舉就嚟開始，啲候選人都積極幫自己做勢。
我知你好鍾意聽音樂，但係都唔使咁大聲㗎？
舊梨木樹邨第七至十四座係入於政府廉租屋計畫嘅一部份。
我咁啱線喺隔籬上堂喎！
我喺台灣旅行嘅時候，搭咗兩程順風車就由台北落到花蓮。
個細路教極都唔聽話，我仲有咩符吖？
今日啲風紀揪人揪得特別勁。
架機撞咗，死咗好多人。
睇定啲先，唔好咁快做決定
供應商應承以較低嘅價格提供貨品。
佢照顧唔到佢老豆，要送佢入老人院。
嗰條電路冇電阻，所以short咗。
呢齣劇賣埠好賺錢㗎！
呢個城市人滿為患，唯有釜底抽薪，控制人口，先可以解決問題。
我離遠就睇到佢行緊過嚟。
我份人好直，唔會轉彎抹角。
以前啲電腦要打command。
呢架巴士直通深圳㗎。
啲嘢食咁肥騰騰，點食呀？
嗱，你死你事，你唔好扯埋我落水。
移民之後揾唔到嘢做，唯有食老本啦。
啲樓咁貴，大家又點可以安居樂業呢？
姑姐喺美國打長途電話嚟，唔好要佢喺電話度等啦！
有冇聽過佢哋婚變嘅傳聞？
細路仔好鍾意玩猜謎。
我哋會履行候選期間所作出嘅承諾。
喺社會學上，芝加哥學派成日都會用由下而上嘅方式去分析城市現象。
咁大個黑眼圈，噚晚冇覺好瞓呀？
餵奶你鍾意埋身定係用奶樽㗎？
條文後面附加兩項説明。
經理喺度做咗好多年。
佢即刻又走上馬路，強制自己不慌不忙，安步當車噉向前行。
我去應試嗰陣落大雨。
英文加數字加埋符號都係得嗰百幾個字。
呢張全家福好靚喎，曬張俾爺爺先。
激流划艇真係好刺激。
手機啲電倒水噉，用咗一個鐘就要叉電。
你唔好一邊做功課一邊睇電視。
佢咁冇手尾，睇怕份功課都唔使旨意做得完。
你成日咁招搖，好容易得罪人㗎。
論才智，我遠不及你。
好彩阿叔我慧眼識新星，一睇就知你係冚家拎。
仆你個街！你咪再講鹹濕嘢喇吓，告你性騷擾㗎。
佢哋各持己見，好難合作到。
千祈唔好租嗰間度假屋呀。
呢度風涼水冷，幾好住。
我好急切需要呢筆錢。
你個身好臭啊，快啲去沖個涼啦。
無論延伸幾長都好，兩條平行線都係唔會相遇。
即係咁，其實我唔想食日本嘢囉。
中央政府委任佢做特首。
你都唔去睇醫生，點會好返唧？
我突然諗翻細個嗰陣啲嘢。
佢哋兩仔爺真係好似樣。
原來你係正太控，唔怪得之你成日黐住我細佬玩啦。
買家要求賣方減價三成。
去加拿大之前，記得要換番啲加元。
圖書館有個癲佬響度自言自語。
你揾條𡃁ken嚟同我講數？你當我二打六呀？
呢度好荒蕪，人影都冇個。
出嚟做嘢要注意下儀容。
咁早就放蚊？噚晚好夜先瞓呀？
佢又做得又捱得，係我哋部門嘅要員。
我寫咗個程式去計2至100000之間有幾多個質數。
隻獅子一下子就跑走咗。
乜你講句野都咁甩咳㗎！
佢口口聲聲話自己係冇辜嘅，但係冇其他人可以證明到佢講緊真話。
又要你扲荷包請食飯，點好意思呢？
呢個廣告咁細，一啲都唔起眼，冇乜用喎。
唔好以為自己冇用，其實你擔當緊好重要嘅角色。
啲肥牛係咪淥熟晒喇？
今次考試，每人可以帶一張貓紙入去。
個女人咁醜都可以比佢贏到選美比賽，擺明係造馬㗎啦！
交響樂可以打擊前線嘅士氣，簡直就係殺人於無形嘅武器。
咪扮忙啦，你返到公司咪又係成日響度扮工。
咪亂抌垃圾啦你條垃圾蟲。
試咗咁多次都唔得，我開始心灰意冷喇。
你自己知自己係咩料！
好多酒店只係會喺夜晚先供應甜品，但係喺哩一度就全天候有得供應。
佢只係你平輩，憑乜嘢要你斟茶畀佢。
唔好咁衰格啦，笑人哋嘅身材。
佢做嘢夠晒穩打穩紮，你大可以信賴佢。
你去面試啫，使唔使咁大陣仗啊！
明知有錯，佢仲係死不悔改。
以梘液及清水洗手可以保持手部衞生。
嗰度好靚㗎，有機會你一定要去睇下。
今年公司嘅赤字已經累積到一百萬。
雖然語言不通，但係佢哋兩個一見如故。
我好少一個人去戲院睇戲。
我大個咗要娶佢做老婆。
木棉樹矗立於大地之上！
而家仲好早啫，你唔使急。
佢冇講大話？邊個知呀？
我見呢本雜誌新出，咪貪得意買嚟睇下囉。
明明我贏咗，佢就口硬話今次狀態唔好先冇贏。
生命冇take two。
我同阿明係同行嚟㗎。
你隻戒指咩記認都冇，唔見咗好難揾㗎喎。
學校第一次豁免學生進行入學面試。
一年一度嘅瘋狂大減價又開始喇！
佢財雄勢大，打工仔唔夠佢鬥。
我媽媽擔心佢個病會成為我嘅負累。
今日公司爆鑊，成個系統冧咗，今晚返唔到屋企食飯喇。
你可以隨時打電話俾我。
原來喺香港都有得學潛水㗎！
呢場演唱會真係好精彩，可以話係空前絕後。
佢屋企擺咗好多小飾物。
靜靜咁望你一眼，輕輕咁轉身而去，從此唔再出現喺你嘅人生。
我要撳一萬蚊出嚟交租。
佢哋唔俾我走，焗我買嘢。
《蒙羅麗莎的微笑》是達文西的佳作。
我哋年紀相同，好啱傾。
呢條巴士線話明一個鐘有六架次，點解我等咗成廿分鐘都唔見一班車嘅？
我哋已經達到今日嘅目標。
佢成日講笑，你唔好介意啊。
佢嚟經嘅時候，情緒起伏好大。
奧林匹克運動會會喺聽日開幕。
呢間舖都冇我要嗰件，你點我呀？
呢度靚到令人覺得好似置身於電視劇入面咁。
我哋今生無緣，下世再見啦。
終於成功脱身，可以離開呢間唔人道嘅公司喇！
我喺高中嘅時候識咗幾位知心。
老細我要碗牛肚麪唔該！
我哋個department又畀人port喇，又要寫薯仔文畀老細。
做model，一般要有高瘦嘅身材。
有啲人怨屋企窮，唔肯抬頭做人。
我同你開玩笑啫，使乜咁認真喎！
今次嘅和談以失敗告終。
佢哋舊年集資出咗本書。
用張包被包住佢，佢會覺得安全啲㗎。
有咩唔開心唔好谷住，講出嚟啦。
我今日見到你同人喺度攬攬錫錫喎。
你響前面轉入後巷行啦，鍘角咁行快好多㗎。
吖，睇唔出你身材有啲料到喎！
夜晚我訓唔著，就會望住個天花板諗嘢。
利用貨櫃車載運人蛇入境
陳婆婆收咗我表妹做契女啊。
我只係保障自己嘅利益，有咩錯呀？
啲晚宴賓客開始退席。
今個月開始減薪，你要慳啲喇！
佢真係唔好彩，俾人笠晒啲嘢。
我去咗一間專門賣手機嘅專門店。
佢每個月用一半月薪嚟買化妝品。
啲化學元素如果喺一句句子入面唔使寫大楷㗎，全部細楷就可以㗎喇。
晉見英女王嘅機會難得。
時間仲好寬裕，我哋應該做得切份Project。
佢能夠成功皆因佢夠努力。
頭先企喺度舂眼瞓，爭啲仆落地。
大部份國家嘅軍法都列明臨陣逃脱嘅逃兵係要被槍斃嘅。
啲蛋糕好睇唔好食㗎，唔好買啦！
呢場風暴死咗好多人。
而家好多港鐵站都有無障礙設施，坐輪椅嘅人都用到。
下個星期日晚，明珠台會播映一套紀錄片。
佢經常遲到，我已經忍無可忍，唔會再等佢。
乞兒雞嘅做法係用泥壅住隻雞。
做事懶散，只會事倍功半。
要趁英磅紙水低，衝去英倫旅行。
而家你做問卷定查家宅啊？
妹妹仔同你玩啫，佢冇惡意㗎。
記者同看更吹水，希望套到口風。
有幾多人會駐足欣賞社區入面嘅聖堂呢？
呢架車嘅性能都幾好。
好多球壇名宿同球迷都嚟見證球會成立百周年紀念。
前日問你借咗三十蚊，而家還返畀你。
小心！隻野狗好兇惡啊！
老闆日日都追我交報告，搞到我好頭赤啊。
男人就要奮勇抗敵，要死都寧願死喺戰場上面，馬革裹屍，唔好病死喺牀上。
我哋懷住依依不捨嘅心情離開海洋公園。
我哋教識小朋友點樣改正，等佢哋避免再犯。
西貢有個人冇身份證俾差佬拉咗，初步懷疑係大陸偷渡過境嘅人蛇。
有冇咁好食呀？！條龍咁長嘅？！
人生一定有高低起伏嘅。
頭先世界盃直播嗰陣，個講波佬無端端同隻能量飲品賣告白。
開始實驗之前，麻煩你簽咗呢份同意書。
媽咪出街嗰陣，我就會負責睇住我細佬。
父母幾時都記掛住啲仔女嘅。
下面嗰行寫得清清楚楚，辭職要提早一個月通知。
阿揚讀書好叻，但係佢好曳，所以老師對佢嘅印象大打折扣。
你嘅電話號碼幾多號呀？
乜你數學咁屎㗎，三歲細路仔心算都快過你。
嗱，即係咁，講「冇所謂」就唔代表真係冇所謂嘅。
我有一剎那諗過要幫你。
我一個人去旅行，要一間單人房就夠嘞。
屋企竟然冇晒米，唯有煮麪食啦！
你科科都掹車邊，我睇你點升班！
今日降雨量有成200毫米，勁多地方水浸。
佢患咗重病，體重暴跌，瘦到皮包骨噉，望到就覺得心痛。
簡直天開眼啊，最後個差佬捉咗個犯喇。
佢講真話嘅可能性唔高。
細路仔最鍾意食零食。
個煲好熱㗎，因住辣手啊。
佢將個秘密爆咗出嚟。
做嘢要光明正大，唔好偷偷摸摸。
佢話晒都係你阿哥，你哋應該互相照應嘅。
佢冒住暴雨去救人，心口掛個勇字。
件事好尷尬，好難啓齒。
今日風和日麗，最啱去行山。
打機又輸，真係谷氣！
當年最親密嘅朋友，今日已經冇再聯繫。
佢喺公司度捱咗咁耐，終於都捱出頭喇。
佢成日做埋啲陰質嘢㗎。
你唔好再揾藉口偷懶喇！
米埔係香港最著名嘅濕地，每年都有好多候鳥飛嚟休息同揾嘢食。
唔識睇水色點出嚟揾食？
佢寄咗三十封求職信都毫無回音。
啲貨咁好賣，唔使慌賺唔到錢喎。
肖虎者今年吉凶參半。
公公喺我細個嗰陣教過我打算盤，不過太耐冇用唔記得晒嚕。
佢哋打通咗眼鏡房，換咗張大啲嘅雙人牀。
呢排齋戒月，記得日出後日落前要禁食呀！
呢個節目主持好鬼馬，好多觀眾鍾意睇佢。
佢喺佢嘅姊妹當中特別聰明。
爸爸拎番嚟嘅每一蚊都係血汗錢嚟㗎。
新總統希望佢可以領導國家走向繁榮。
為咗達到指標，我哋要努力加把勁。
我唔知激嬲老婆乜嘢，佢係咁怒視住我。
你知唔知九嘅九次方嘅個位係咩？
嗰班三點不露嘅議員好應該減薪。
老細明知佢有病都要人返工，太不近人情嚹。
多謝大家容許我喺呢度發言。
我覺得佢嘅表現好過其他人。
一底雞蛋30隻太多，我通常都係買半底。
個蛋糕咁靚，實在令人心動。
我哋呢脱人，個個都識講廣東話㗎。
佢想令世界更加和平，好有大志。
天矇矇光阿爺就走咗去晨運喇。
出去呀！我唔想見到你呀！
佢一啜奶咀就會收聲唔喊。
用風炮掘路咁鬼嘈，啲修路工人連耳塞都唔帶個嘅？
去掃墓嗰時我會帶紮菊花。
一間咁普通嘅餐廳都可以讚到上天，一睇都知係鱔稿啦。
奶黃包好高卡路里㗎。
呢球波有今生冇來世呀！美斯好波！
警方設置咗路障去捉拿逃犯。
春天嘅時候，時晴時雨，都唔知晾唔晾衫好。
特首唔肯撤回方案，市民窮追不捨。
個班嘅男女比例係二比五。
今次感冒，我係咁飲水，竟然不藥而癒，真係托賴。
塊banner掛得有幾高得幾高！
我今次真係俾人鋸到一頸血。
斬料，斬料，斬大嚿叉燒。
今晚聖誕節點燈儀式將會喺尖沙咀舉行。
BB，我已經等咗好耐喇，今晚執一劑得唔得？
今次係佢喺轉會前最後一次出賽。
我已經等咗你十五分鐘喇。
你幫我喺側邊打燈吖，咁樣影出嚟效果應該會好啲。
佢啱啱先申請破產，第二日我就見到佢響銅鑼灣扮闊太，真係冇料扮四條。
有冇食過紅豆餡嘅月餅呢？
佢咁偏激嘅言論真係值得商榷。
你咳就唔好食冰冷嘅嘢啦！
唔怕神一般嘅對手，只怕豬一樣嘅隊友。
佢哋兩個好大仇口，從來唔同對方講嘢。
經歷完兩年幾嘅疫情，全世界好多國家都陸續開關。
佢思想好保守，一定唔肯同居嘅。
佢辦事嚴謹，非常信得過。
政府就延續小販牌照事宜發出通告。
佢哋兩個嘅感情好好㗎！
隻平底鑊又幾好使噃。
聽日翻風啊，你要著多件衫啊。
請人梗係請個做得嘢嘅，而唔係花瓶啦。
我個個信封都黐咗郵票。
將兩塊鋼板焫埋一齊。
打大力啲！唔使就住佢呀。
我見個個都未走咯，我咪繼續做嘢囉。
佢可能喺你嘅標準嚟講係okay嘅，但係用我把尺嘅話就真係唔得囉。
我隻貓嘅大脾好肥呀。
佢個樣賊眉賊眼，估唔到佢咁好人，真係人不可以貌相啊。
佢喺禁區內犯下手球，對手獲得一個十二碼。
佢賭癮咁重你都借錢俾佢，你都真係夠晒義氣。
淨係啲家頭細務就搞到我成日都唔行得開喇。
上面放風公司可能會裁員。
而家重未有足夠證據去定佢罪。
結婚要兩情相悦先至得嘅。
阿揚用咁低劣嘅手段保住自己個職位，唔值得尊重。
正所謂菜香不愁巷仔深。你賣嘅叉燒咁好味，唔洗驚冇人欣賞喎。
亂抌垃圾罰千五，阿婆都冇情講！
法官考慮被告嘅精神狀況之後，決定減刑，由三年改為一年。
大年初一就梗係出去拜年啦。
埋咗喺地底三千年嘅城市重見天日。
上個夏天佢哋去咗澳洲。
搭紅van三個字就到。
我阿媽喺酒樓洗碗操勞過度，而家有彈弓手。
旅遊業促進經濟，推動各國蓬勃發展。
你快啲去酒店櫃枱check in先啦！
農曆新年，股票市場休市兩日。
香港嘅薪俸税係按收入嘅地域來源而徵税，來源係香港嘅就要交。
頭先叉錯腳爭啲碌落樓梯，好彩捉住扶手先冇事。
咪係我打電話俾你囉。
我哋要喺限定時間內完成比賽。
擺疊書喺地下，想棘死人咩？
童話入面嘅狐狸通常都係奸角。
青春期算係從細路到大人嘅過渡期。
觀眾響完場之後陸陸續續噉離場。
佢成世都住喺度，冇搬過屋。
日本同美國自從廿世紀中就做咗盟國。
你唔好成日做埋晒啲無聊嘢喇！
我企嘅時候成日都將重心偏咗去右腳受力。
因為見到自己勝算唔高，小明最後決定要退選。
佢唔鍾意自己大面，所以想儲錢去韓國整容。
我終於得到佢哋嘅答覆。
小朋友玩到忘形，好易有意外。
如果個把手斷咗，隻窗就會開唔到。
佢年年都捐好多錢俾香港公益金。
今年年終試翻兜出返上年嘅試題。
佢出手好闊綽，一人送咗一枝金筆俾我哋做聖誕禮物。
啲學生都唔聽教聽話，激死老師。
佢睇好個地產市場嘅前景。
正常情況下，貴氣體係冇相關化合物。
篇文前後矛盾，都唔知邊句先真。
有啲人咩都要批評一餐，冇嘢都要揾嘢嚟抽秤。
佢驚你張紙畀風吹走啫。
好多時候旁觀者清楚成件事嘅原因。
你架車有冇買保險㗎？
今晚餐飯去邊度食，我都仲未有着落。
打政府工收入穩定，福利又好。
警方分兩路夾攻，拘捕匪徒。
買書嗰時要仔細檢查有冇破損、缺頁。
乜條裙真係唔靚咩？我男朋友讚我着得好睇我先買嘅。
而家啲電視機越出越薄。
喺呢個你爭我奪嘅社會入面，要成功，就一定要提升自己嘅競爭力。
向你招手嗰個係邊個啊？
寫論文執人口水尾而唔寫明出處就係剽竊。
佢皮膚好差，所以冚好厚粉。
我凝望住佢嘅背影，感到失落。
雞蛋放六隻，糖呢兩茶匙，仲有啲橙皮添，之後就可以落生粉水埋芡喇。
星期日銀行冇開門，你要撳錢唯有去櫃員機度撳。
佢平時係一個好學生，我點都估唔到佢偷嘢，真係有啲嚇窒咗。
頂唔住喇！好急尿啊！
呢個細路女，撞車死咗，但係就捐咗佢個心臟、肝臟、同腎臟出嚟，都可以話係遺愛人間咯。
我哋應該準備一個臨時應變計劃。
我趁佢嚟到之前閃咗喇。
唔見咗嘢咪慢慢揾囉，發茅都無用㗎。
李登輝最近嘅訪問畀藍營斷章取義。
我話在座各位都係垃圾。
佢着緊我送畀佢嗰對鞋。
嗰陣時紡織同製衣都好好景㗎。
你個頭飾幾靚喎，喺邊度買㗎？
唔好見佢斯斯文文，其實佢係賽跑冠軍，真係出人意表。
寫程式都揾到六位數。
我想揾一個名家教我畫中國畫。
佢表演慾好強，最鐘意solo。
你瞓我間房喇，等我做廳長。
淨係沖同scan，唔使曬出嚟。
好耐無見女朋友，好想返啲同佢執返劑。
今晚落機竇決一高下啦！
一滴水大約有十萬億億個水分子。
佢脱髮情況好嚴重，就嚟變禿頭。
你呢幅畫又唔係寫實，又唔係抽象，不倫不類。
我認得呢個人，佢住我哋樓上𠺢嘛。
今日有五個同學告假。
無畏無懼至會無堅不摧。
佢企硬，一蚊都唔減。
畢業喜慶事嚟加嘛，唔好喊啦。
有啲嘢講咗出口就冇得挽回㗎喇。
依家啲港女死都唔會同黑警上牀。
嘩，你啲嘢積埋積埋成座山咁高，執下佢好喎。
我哋足球隊俾其他人打到落花流水。
你最好同我保持距離。
佢口花花，讚人都唔知邊句真邊句假。
分手最好快刀斬亂麻，唔好拖拖拉拉。
小朋友唔可以對父母呼呼喝喝。
匿埋喺澳洲嗰個殺人犯終於要引渡返香港。
個個父母都緊張自己仔女㗎啦。
佢講嘢唔清唔楚，聽到大家一頭霧水。
呢間海鮮酒家創始於1962年。
基本法係政府話點解讀就點解讀。
佢喺張相入面嘅笑容好燦爛。
佢有啲社恐，唔知點同人傾計。
呢隻喉糖會令你喉嚨覺得好冰涼。
佢唔肯戴套就唔好同佢做愛。
一個車位嘅價值等於半層樓。
終於都露出狐狸尾巴喇咩？究竟你有咩目的？
大家喺烈日當空之下好快就已經汗流浹背。
天文台發出強烈季候風信號。
我買咗個水池俾隻狗仔玩。
佢好通氣嘅，唔會阻住你哋二人世界。
本人謹此聲明，喺本表格所填報嘅所有資料，根據本人所知及所信，都係真確無訛。
隻鯊魚一啖噬走咗半隻海豚。
疫情降温，已經冇再發現新病例。
我地離婚，係因為有第三者插足。
佢早就預見希臘會破產。
呢件事嘅枝節我唔講嘞，總之最後我哋和好如初啦！
而家好多小朋友都係獨生嘅。
你科科攞滿分，好犀利呀！
嘩！佢噉講嘢好mean啫！
資源咁少，速度同質素之間總要有所取捨。
過咗十一點，淨係女仔先可以入嚟㗎。
唔知點解佢部機收唔到短訊。
「冇晒綠色T裇，要唔要藍色？」 「好，照殺！」
隻貓公仔好似好得意咁噃。
細佬出世之後，我就失寵喇。
佢腦裏面盤算緊點樣逃走。
六十年代，好多教會喺香港創辦學校。
佢諗嘢成日都咁偏激。
你今日咁早嚟，少有喎！
我耐唔中都會飲吓酒㗎。
唓，你又喺度趷住晒，你咁叻你做囉。
做場咁嘅馬騮戲真係好肉酸囉。
身為香港嘅公民，要對香港有承擔。
呢齣話劇安排咗好多小插曲。
阿松時常都掛住喺泰國嘅媽媽。
「歌神」嘅巡迴個唱即將去到最後一站。
佢過檔去另一間唱片公司。
兩百萬一個單位？你就想，邊有咁平！
我經期唔太準，已經兩個月冇嚟M。
條數四捨五入咁計，差唔多啦。
噉做都係為方便起見啫。
呢間公司行啲咁嘅獎金制度，做又三十六，唔做又三十六，邊個會勤力做呀？
經過警方深入調查，嗰宗謀殺案終於破案捉咗兇手。
雞蛋要經過廿一日先會孵化成雞仔。
好多人因為自身嘅經濟利益而噤聲。
佢指名道姓話一定要我去喎。
你班人係咁逼我，我係唔會就範嘅，最多玉石俱焚。
大澳楊侯古廟由一級歷史建築升格為法定古蹟。
我邊好意思再揾佢吖。
恆指今日跌咗6個percent呀！
你嘅演奏都幾好聽嘅，只不過仲有啲進步嘅空間嘅。
你咪成日借啲意唔返學先得㗎，嘥晒啲學費。
慧慧喺澳洲住咗好多年，而家唔係好熟識香港嘅文化。
唔該講清楚啲得唔得？咪鬼食泥噉啦。
呢位就係鸚鵡嘅主人。
今個秋天，iPhone 6S將會粉墨登場。
公司開始有衰落嘅傾向。
用塊布索一索啲水吖！
聞説佢走咗去讀博士。
呢個做法真係可圈可點呀。
呢部新款跑車沿用上一代嘅設計風格。
人哋問佢問題，佢就一嚿木咁坐咗喺度。
黑猩猩同人類基因組相似度超過98%。
金融管理局係香港嘅中央銀行機構。
人馬係一種只存在喺幻想中嘅生物。
去同一度旅行又跟埋嚟，推佢又唔係，又成日問呢樣問嗰樣，好煩啊！賣甩佢食宵唞下氣好過啦！
佢今日件衫認真攞膽，大紅大綠著到成個小丑咁。
喂，聽朝咪miss call啊。
我哋呢個圈子嘅人係噉，好少約出嚟食飯。
家中遭逢巨變，何生每日都要飲酒先瞓得著。
寫低正確答案，連同回郵信封寄番嚟，就可以參加抽獎。
小明好俾心機温書，終於追上五年班學生應該有嘅英文水平。
你咪撈過界啦！如果唔係我做咩呀？
公職人員最緊要廉潔。
你都唔識唱歌，參加歌唱比賽盞出醜。
佢對於香港嘅前景存疑。
而家佢嘅情況好嚴重，你要有一啲心理準備。
我頭先揩到人哋架車，無端白事唔見咗幾千蚊。
預購嘅玩家可以獲得上述嘅特典。
阿松佢話乜鬼嘢落咗個結界喺間房度令到我入唔到去，但係我一步就踩咗入去都冇嘢。
呢幾分鐘，承載住幾百萬人嘅聲音。
呢個發現對我哋嘅研究好有幫助。
施工期內，請戴頭盔入內。
千祈唔好問大耳窿借錢。
想啲肉解凍得快啲就啤水沖沖佢。
另一個文化嘅人理解唔到我哋嘅俗語。
《羅密歐與茱麗葉》係莎翁嘅名作。
人哋一個message你就仆過去，理都唔理下我，你當我係咩？
呢間博物館珍藏咗好多貴重文物。
到你自己生兒育女嘅時候，就明白父母嘅心嘞！
你有冇睇過黃子華嘅棟篤笑？
喂，哥仔，仲有兩蚊未找呀！
外表斯文，內裏open。
佢不問自取攞走咗我個銀包。
架車突然衝上行人路，撞到一個女人。
你唔俾贖款我就撕票。
個病人啲血管硬晒，好難抽血喎。
好多人去美國尋覓新嘅開始。
佢寫啲嘢我一眼都無睇過。
佢好記仇㗎，你總之小心啲佢啦。
通菜清熱解毒，係夏天嘅時令蔬菜。
嗰啲水睇落好污糟喎。
佢心裏面鬥爭咗好耐先至決定離婚。
你個衰佬成日出咗去滾！
究竟財政部有冇能力應付呢次前所未有嘅金融危機呢？
你上司咁好相與，請半日假應該冇問題嘅。
呢隻香水牌子聞落似消毒藥水，仲要係膠樽裝，真係cheap到十蚊店都唔賣囉。
當年雨傘你有冇出過去？
佢諗住串人，點知原來自己係錯嘅，真係出晒洋相喇。
你對眼成日痛，去睇眼科啦！
富有嘅人，心中未必富有。
我用3萬承租咗呢間鄉村小屋。
佢隻狗尋日突然發狂，咬傷咗佢主人。
有冇專治口臭嘅妙計？
長江後浪推前浪，一代新人勝舊人。
等你仲以為好抵，俾人呃咗喇！
呢件褸用料精細，幾襟着㗎。
嗰個老闆娘好鬼掁雞㗎，日日都鬧啲伙記。
今次我哋輸咗呢場比賽係因為你太自負，冇同隊員合作。
又係呢條煩膠！咪搞啊！
我病咗呀，今日食晏食白粥清清腸胃先。
畫面上面你會見到個加號，撳落去就可以加新朋友㗎喇。
呢一切都只係我嘅狂想。
睇又唔睇得，打又唔打得，你真係做鬼都唔靈。
佢去旅行嗰陣畀人落咗降頭。
太空穿梭機最後一次係甘迺迪太空中心著陸。
你又課咁多，因住連飯都無錢開呀。
一朝天子一朝臣，新老細上場，你都係諗定後路啦。
停車場最少要有兩m四headroom。
一個人為兩餐可以去到幾盡？
斯文男子生雞精，密實姑娘假正經
呢篇文文字簡練，見解精闢。
我哋唔係有好多時間咋。
呢個小朋友好怕醜㗎，都唔敢嗌人。
公司會支付你所有嘅費用。
啲湯冇嘢㗎，飲多啲啦。
有心揾我嘅打個電話都得啦。
個風殺到嚟喇，天文台話兩個鐘後掛八號。
我零八年買嗰啲股票，到今日仲未見到家鄉呀！
公司呢排搞咗個慈善晚會省招牌。
佢殺人之後，自己走去警署自首。
佢俾人綁架，帶咗去不為人知嘅地方。
根據香港法例，任何人士都唔可以將煙草售予未成年人士。
佢為咗掩人耳目，所以男扮女裝。
「我整親隻腳啊。」「抵你死啦，你咁曳！」
講到話呢件事，我係唔同意。
咪亂聽啲財經演員教路，要憑自己判斷作出投資。
我揭發咗一單謀殺案。
啱啱畢業嘅醫生都要臨牀實習一年，先至可以正式行醫。
工業自動化越嚟越普及，港商唔可以獨善其身，唔進步就等執笠。
呢個單位好猛鬼，所以長期空置。
西貢有好多大小不一嘅海灣。
冷戰嗰陣好多國家都歸咗邊，東西分明。
屌你老母笑到我仆街。
我限制自己一日淨係可以飲一杯咖啡。
部手機咁鬼平，分分鐘係二手貨。
你組織下思路先好講嘢。
其實光頭都可以好型。
佢喺份文件度做手腳，搞到公司蝕大錢。
好吖，你做初一我做十五，一於同你開拖！
睇完戲成班朋友去咗打冷，所以好夜先返屋企。
佢嘅信條係永遠相信自己嘅朋友。
你揸車揸到噉，知唔知個死字點寫？
同四個七歲小朋友玩咗一日，而家我真係筋疲力盡。
我買咗呢件新衫，你點睇？
榴槤咁難聞，我都唔知點解你咁鍾意食。
噚晚八號風球，吹咗幾個貨櫃落海。
讀完大學你走去俾人洗腦做傳銷？正一讀屎片啊你！
應承咗人嘅嘢一定要做㗎。
佢細細個就已經係啜核荔枝嚟㗎喇。
可唔可以拜託你幫我睇住個小朋友啊？
係咪friend先？
佢初出道就已經好有觀眾緣。
近期嘅風化案引起全城關注。
車齡唔細喇，要保養。
市區周圍都有大廈聳立。
嗰個細路好百厭，成日四圍搶人哋啲玩具。
而家去食飯唔三唔四。
佢哋喺會上面傳份文件嚟睇。
嗰間時裝店好少人幫襯，啲員工日日都係行行企企㗎咋。
佢係我中學師弟，但係我同佢唔算好熟。
煮兩味家常小菜，對佢嚟講只不過係牛刀小試。
佢俾人踢爆篤數，實要炒魷魚。
佢冥頑不靈，繼續偷懶，以後唔會有出息。
佢中咗六合彩之後，瞬間暴富。
我哋隆重宣佈我哋推出英文版網站！
食韓國餐一定要有泡菜做配菜。
我哋都就快分居一年啦，係時候搞離婚喇。
你唔好再喺度拖延時間喇！
個空缺已經有人補上。
佢好鍾意攞人弱點脅迫人幫佢做犯法嘅嘢。
中共中央政治局常委一般有五至九人。
嗰度咁近，我哋不如搭叮叮嘍。
人類暫時未發現到可靠嘅地震預兆。
你係咩人啊？竟然敢喺我地頭放肆！
個框可唔可以深色少少？
佢嫁咗個有錢老公，而家做少奶奶享福喇。
金融業只有喺多元化及繁榮嘅商業環境下，先可以興旺發展。
呢個網頁啲冧女秘笈無用嘅！
你同我嘅智商差太遠喇！
香港啲政黨剩係識出嚟搶光環。
條路前面jam死曬，行路好過。
前面有封路，請駕駛人士使用其他替代路綫。
呢個作家寫嘢全部都係陳腔濫調，難怪冇擁躉。
有胸肌嘅男人真係好Q型。
你朋友響A記波鞋代理度做，可唔可以幫我搭路訂批限量版波鞋？
人冇夢想同條鹹魚有乜嘢分別。
呢張信用卡世界通行。
為咗加強統一嘅形象，下個月開始所有員工都要著制服返工。
你嘅指控好嚴重呀吓！
我扼殺咗一個大好機會！
你當我講嘅嘢係耳邊風？
阿明上個禮拜激到佢條女嗌晒分手咁，依家都仲煩緊點箍煲。
遠視嘅原因係眼球過短。
機場嘅行李輸送帶壞咗。
呢個餐會跟個餐包，不如宜家上埋俾你？
佢唯一嘅興趣就係坐喺海邊垂釣。
以前你唔係噉㗎！你變咗喇！
佢睇落傻更更噉，其實佢好醒㗎。
咁多位聽眾而家快啲打電話上嚟喇。
呢篇文章內容空洞，言之無物。
個sales幾幫得手。
老闆份人好好，啲員工個個對佢都有讚冇彈。
啲演員喺度綵排緊套舞台劇。
你出少句聲當幫忙得唔得啫？
呢種地方色彩只有呢度先有。
佢個look麻麻地。
班老油條，嘢又唔識做，成日喺度指指點點！
今年嘅重陽節係星期日，所以星期一係補假。
我好驚講英文，因為要load好耐先組織到自己想講嘅嘢。
瞓之前沖個熱水涼有助睡眠。
我最鐘意食煲仔飯裏面嘅飯焦。
落雨唔打得波，唔知幾冇癮。
琴日搭地鐵嗰陣有個阿叔笑淫淫噉望住個後生女。
評論員都睇好裘氏集團嘅長線發展。
你著得好MK，連個頭都勁MK。
我同佢鬥快跑去教堂。
你嘅恩惠，我實在無福消受。
成八歲仔返學都仲賴尿，真係醜死鬼。
一單搶劫案竟然喺光天化日之下發生！
唐埠嘅人通常都識講台山話同廣東話㗎，唔使驚喎。
我阿媽笑我個額好高。
有時間同我向婆婆問好。
落完雨周圍都好濕，唔玩得瀡滑梯住喇。
大丈夫處世，理當建功立業。
啲瘦骨仙成日喺度嘈嘈嘈，根本都冇諗過我哋呢啲肥仔嘅感受！
我唔返工會覺得好無聊，真係勞碌命！
你句句都用螢光筆間住，同冇間過有咩分別？
呢套電影可以講係劃時代嘅傑作。
甲：「你做盛行㗎？」乙：「我從商嘅。」
我哋陣間去半島high tea呀，你去唔去呀？
呢間餐廳每日都要採購好多鮮魚。
你咁好眼界嘅，咁遠都一槍射得中。
呢度填緊海，第時可能會起樓。
五花肉層皮煎得好脆。
佢份人好實際，唔會點講理想。
好多沙灘上嘅人都畀突如其來嘅洪水淹沒。
寫大字枝筆要戙篤企至好。
先小人後君子，規矩點都要講明嘅。
佢份人冇咩缺點，係太好人。
overall嚟講食物嘅味道唔錯。
大家理念都唔同，根本就唔係鎅票。
行高速公路，冇燈位，三個字就到。
佢踩咗界，呢球界外球。
佢得唔到佢想要嘅嘢就嘟起個嘴㗎喇。
俾人恰梗係要反抗㗎啦，點可以好似隔夜油炸鬼，淋滋滋？
大家諗下有咩妙計拆掂佢。
釘咗契嘅樓賣唔倒出去。
新手媽媽要適應好多嘢，壓力亦都好大，請個陪月幫手好啲。
唔好諗咁多喇，一於去馬！
阿松做官但係收規，搞到依家畀人收咗監。
雖然好多人都認為我份工好冇用，我並冇因為噉而放棄。
佢今次終於擊敗咗佢個死敵。
炒菜唔好淨係落鹽，落啲多糖吊下味，會好食好多。
仆街喇入咗掘頭路，班黑幫就殺到喇。
一個家庭每個月雜項嘅支出都唔少㗎！
兩股力產生嘅力矩要平衡個物體先唔會轉動。
你有冇諗過我哋嘅將來？
間舖就嚟執喇，所以佢哋揾緊人頂手。
真心講句吖，其實佢都唔係好靚啫。
嘩，你呢個玩法都幾屈機個喎，電腦都俾你屈死。
喺外國，一個家庭有兩三架車實在不足為奇。
呢次山泥傾瀉淹沒咗大約二百間屋。
今日咁開心，不如等我吟首詩畀大家聽。
我好憎啲司機轉彎唔打燈。喺路口以為佢直去，點知突然轉彎。
嘩，間草屋咁靚，要我入去做一個月深山野人我唔拘呀。
請家長準時接送子女。
荃灣嘅天橋系統非常完善，四通八達得嚟又唔會錯綜複雜。
公開批評人即係擺明想挑機啦!
你再食我啲嘢，我毆你㗎！
佢焫㷫咗隔籬枱個大隻佬，即刻笠晒水咁款，et都唔敢et。
警方喺沙頭角揾到大批軍火。
佢做咗十年，終於成為香港有名嘅髮型師。
快餐店嘅客人要自己攞托盤返埋位。
人都死咗咯，你怪責自己都於事無補㗎啦。
今年樓價飆升咗三成。
紙盒藏屍案係香港第一宗冇人證，完全靠科學鑑證定罪嘅案件。
你對愛情咁兒戲，我好難同你行落去喎。
呢啲假銀紙係拍戲嘅道具。
無端白事畀人話喎，我就唔信你唔會唔忿氣喇。
如果阿婆仲在世，佢一定好開心。
我寄望下一代能夠為社會帶嚟新動力。
腦動脈瘤就好似計時炸彈噉，隨時破裂造成腦出血。
你等錢使就收咗張支票佢啦。
唔好喺辦公室玩電話啦！人事部經理又嚟説教喇！
為咗供個仔去外國讀大學，我哋惟有節衣縮食。
個女人企咗喺十字路口，啲車係噉𠼭佢。
考試場地啲枱真係四平八穩。
我好憎綁鞋帶，就轉咗着懶佬鞋。
我哋唔係成日出街食嘅，一時時嘅啫。
記得帶件薄身啲嘅外套去。
佢俾人拖咗去個暗角度拳打腳踢。
我同啲莊友過咗十幾年都仲有聯絡。
個街頭藝人唱歌好好聽，令到啲途人駐足聆聽。
邊個係經手人？快啲講！
呢個婚禮簡單而隆重。
咪流馬尿啦，畀人睇到唔好睇啊。
唔該俾個menu嚟吖。
你可以去校務處借把遮用。
一個人嘅血管長到可以環繞地球兩周。
佢屋企世世代代都係賣茶葉嘅。
你個人五時花六時變嘅，你再諗清楚啲先同我講啦。
呢次金融海嘯我蝕好多囉。
有車嚟呀！快啲讓開！
你真係好福氣，個女婿對你咁好。
我講緊嘅《孔子》係一本書，唔係人，要加返書名號俾佢。
越嚟越多人會帶個帳篷去野餐。
嗰間百貨公司大減價，好多人都趨之若鶩。
你講咁多嘢，一啲建設性都冇。
佢隻貓結紮之後肥咗好多。
佢打呢下倒掛金鈎真係功架十足。
呢個傳統一定要傳俾下一代。
鐵路服務延誤已經變咗月經。
究竟係我睇錯，定還是你真係喺度寫辭職信？
你既然問到，我唯有照直答啦。
佢去旅行嗰陣畀人落咗降。
嗰啲無家可歸嘅人好可憐㗎。
香港中學生要必修通識科。
去飲都着得咁hea嘅你？
名人嘅一舉一動都會引起大眾嘅注意。
又到三點三，食乜好？
我哋唔應該嘲笑人哋嘅缺憾。
隨住醫學進步，話唔定過多十幾廿個世紀，人類就可以征服死亡，獲得永生。
斬草除根，以除後患。
我哋一步步改善緊教育質素㗎喇。
今日等我親自下廚啦！
阿美向住個湖搏命噉跑。
細路仔好鐘意喺街頭扭計
呢齣戲係用呢本小説作為藍本嘅。
媽咪，你幫我説吓爸爸買架車俾我喇。
個女仔尋晚飲大咗，失咗身都唔知。
七十一咁零丁，不如齊頭收七十啦。
我係一個普通文員仔嚟㗎咋。
冇你幫我頂酒，我實走唔到。
你又唔識整，喺度掗手掗腳，搞亂檔。
我全心全意幫你，你竟然噉對我？
今次嘅學術論壇會有好多嚟自五湖四海嘅學者發表演説。
你有冇睇過原作先？唔同㗎噃。
你而家放棄就前功盡廢㗎喇！
坊間對修訂有好大疑慮。
呢部份嘅和聲係首歌嘅靈魂，冇咗嘅話首歌就會好單調。
你氹吓佢，佢過一排自必然會原諒你啦。
夜晚唔願瞓，朝早又起唔到身。
請各位嘉賓按座號入席。
呢度唔係法庭，呢度唔需要證據！
小明食得太多糖，啲牙蛀晒。
阿松佢話乜鬼嘢識通靈，我一聽就知佢講緊鬼話！
寧可信其有，不可信其無。
犯法嘅事千祈唔好做啊！
吊船喺香港用途廣泛，包括安裝玻璃幕牆、清潔窗户以至翻新同裝修建築物外牆。
佢俾班上邊嘅同學孤立。
佢最近有啲唔妥，我懷疑佢係舊病復發。
我只係識幾句日文，唔係好熟。
呢套戲個故事好寫實，令人好有共鳴。
我唔識英文foot嘅複數係乜。
努力同恆心係成功嘅唯一方法。
而家啲人好少對隔籬鄰舍噓寒問暖。
我哋會盡量迎合顧客需要。
我啲地理不嬲都好差。
新政黨一上任，前朝政府官員大肆被清算。
股市一潭死水，冇人敢入市。
我哋嘅策略就係穩守突擊。
做足成日，都係得嗰雞碎咁多。
個茶壺造得唔好，斟茶時不時會漏水。
今日真係好開心呀！晏晝玩抽獎，等嗌冧巴啦，輪到三獎喇，原先嗰個咁啱行開咗喎，再抽就抽中我，真係冷手執個熱煎堆。
好多工人劈炮，啲貨出唔到。
聽日會有個水喉師傅嚟安洗衣機啊！
我要摷返份檔案出嚟，好重要㗎。
而家啲父母好捨得買衫俾啲仔女。
你唔識去好心就問路啦。
隧道多車嗰陣會間封。
我哋都係打開天窗説亮話啦，唔好嘥時間喇。
記得每年都要檢查身體呀。
佢好大汗，郁兩郁就成身濕晒。
你冇實證就唔好喺度含血噴人！
我阿爸好鍾意教人點樣判別一個人嘅好同壞。
我隨口噏咋喎，噉都開口中？
上體育堂嗰陣，老師都會叫學生盤膝坐低。
日本化妝品品牌次次嚟香港開專櫃都實會大排長龍。
呢首歌嘅節奏好輕快。
我地位咁低下，點敢出聲。
同行個個都喺網上做宣傳，我哋都唔可以再故步自封㗎喇。
乳清係阿華田嘅其中一隻成份。
落返啲生粉同水調返好個芡汁備用。
佢演技出色，但因為唔係電視台創作總監親生仔，所以一直做唔到男主角。
買二手相機要留意佢嘅快門數。
外出要鎖好門窗，以免有財物損失。
某程度上，罰抄都算係體罰㗎。
嘩！你做咩身水身汗㗎？出面得九度咋喎。
一個二個唔好吞泡喇，快啲返埋位做嘢。
冰遇上熱力嘅時候佢嘅形態會有變化。
佢跑步係用腳踭落地。
佢成家人都好爛賭，間唔中仲會過吓大海噉。
呢套電影令人睇到心驚膽跳。
我有理由相信件事係佢做嘅。
「唔係呀嘛？漏咗本護照喺屋企？你而家去旅行喎…」
喂，阿Sir啤緊你呀。醒水少少，快啲收埋本漫畫啦。
呢個細路仲精過大人啊！
佢終於氹掂佢老細加佢人工。
「你今年畢唔畢到業呀？」「哈哈，僥倖碌過啦。」
大家覺得異地戀work唔work？
呢個歌手之前話退休，而家又復出。
啲遐想有時會令佢講啲奇怪嘅嘢。
呢位新進女歌手出道只不過兩個月，佢個名已經廣為人知喇！
揾著個潑辣嘅女人做老婆，下半世有排佢受。
佢個Ａ都十拿九穩㗎喇。
所以我唔會聽佢講㗎！
大欖好貴，不如行屯公。
呢兩個手袋睇落差唔多，我都唔知有咩分別。
架車轉彎時後轆離咗地，好彩冇反！
今次訪問嘅錄音已經儲存咗喺電腦喇！
用字非常概括，欠缺實質內容。
佢最近有俾人跟蹤嘅幻覺。
公司生意唔好，我哋今年嘅花紅實縮水嘍。
你鍾意食芝麻味，定係花生味嘅湯圓？
唉！早知唔幫佢手啦，搞到自己啲功課都未做完，今次捉蟲喇。
香港每年都有數百萬遊客入境。
芝士生菜加芝麻，人人食到笑哈哈。
每個人都有弱點，對人唔可以咁苛求㗎。
機師一定要隨時留意住架飛機儀表板顯示嘅數據。
佢撞到個頭，入醫院縫咗三針。
窗鉸唔順唔好夾硬嚟。
人哋開唔開心關你鬼事咩。
你嫁咗入嚟，就要幫我地屋企開枝散葉㗎喇。
宦官干預國政，影響朝局。
比起單反，我想要一部小巧嘅相機。
今舖我真係輸乾輸淨喇。
我哋打算去夏威夷度假。
打倒賣國賊，打倒帝國主義！
啲聲就嚟嘈到我發癲喇。
除咗基因同染色體嘅問題之外，營養問題同喺懷孕嘅時候惹到傳染病，都會導致畸胎㗎。
多謝你呀，你心地好好。
陳老師眼厲厲噉望住考緊試嘅學生，警告佢哋唔好出貓。
結婚都係擇個良辰吉日好。
機場隧道同長青隧道上年平均每日流量分別為60,000架次同83,000架次。
呢班友係徹頭徹尾嘅廢物！
小朋友喺入學之前，未必需要參加咁多興趣班。
我同你講實話啦，其實你今次測驗肥佬咗。
因為佢肥，所以佢啲朋友成日取笑佢。
唔舒服就早啲返屋企啦。
躝開啦你！唔好阻住我！
佢運用高超嘅鋼琴技巧彈咗首聖誕歌，粒粒音都好有感情，真係聽出耳油呀！
阿明提出嗰條問題好鋭利，問到我口啞啞。
頭先架小巴真係攞命，突然轉出嚟差啲撞死我。
李大文冇讀過大學，佢知道陳小姐係博士之後就知難而退，唔敢再約佢。
做人唔好死咕咕，轉下彎啦。
學校想冷處理，等風波過咗去。
你打親人要賠湯藥呀！
我哋係呢間餐廳嘅熟客，食嘢有九折㗎。
戰爭會造成嚴重嘅人命傷亡。
其實聾人戴咗耳機之後都唔係好聽得清楚你講咩㗎。
你要攞咗粒寶石先至過到關㗎。
為咗解決漏水嘅問題，水喉入面個缺口一定要盡快補返好。
航機已經飛抵紐約，希望閣下旅程愉快。
美國職業籃球聯賽季後賽有十六隊球隊。
佢面色凝重，對眼好似望緊遠方嘅家鄉。
坐喺第一排嗰個人好高大，完全擋住咗個螢光幕。
營利喺短期內會上升。
佢一身牛記笠記去見寫字樓工。
我部an機用咗三年幾喇，有啲神神哋。
佢因為偷渡而被驅逐出境。
揸電單車睇落好危險。
係人都知道你鍾意佢。
我唔肯定件衫係咪適合我。
佢哋喺邊境把關，防止黑幫進行走私活動。
我倒數緊佢返嚟嘅日子。
咁好太陽都唔出去行下？
當年中國一話改革開放，香港人就扯頭纜返大陸投資。
佢簽咗台灣嘅唱片公司。
夫妻性格一凹一凸先好呀，可以互補不足。
佢嘅傲氣唔容許自己輕易向其他人求救。
前村校校舍已經隨住村民嘅離開而荒廢。
你可唔可以度住五嚿水俾我啊？
做呢行一到年尾就要追數交quota，唔夠數會俾老細照肺㗎！
唔好咁認真啦，條友假膠嚟。
塊肉眼扒好嫩好多汁。
家陣冇乜人喺街頭賣武喇。
CU同KongU係香港有紋章嘅兩間大學。
大孖只係早細孖兩分鐘出世。
呢幾段運用咗豐富嘅描寫手法。
漁農自然護理署每年都會捕捉到大約二百隻野豬。
呢個活動係俾五歲以下嘅小朋友㗎，你嘅小朋友似乎超齡喎。
花瓣上嘅露水喺晨曦嘅照耀下，閃閃發光。
部電動車聲稱叉滿可以行五百公里，一般打個折，實際四百公里左右。
二樓書局通常都有八折。
用起重機搬開啲石開路。
佢以前係職業拳師，而家係打拳教練。
佢兩個friend返未？
希望警方能夠盡快將肇事者緝拿歸案。
化妝化到喬裝噉，真係阿媽都唔認得。
呢舊東坡肉太多肥膏，肥淰淰咁點擺入口呀？
反正都唔識，做嚟都嘥氣。
我個仔好啤啤㗎，出門口都仲要我幫佢著鞋。
呢間銀行啲警衞瞓晒覺。
爛尾樓浪費咗城市好多土地資源。
我叫佢咁做嘅，邊關佢事唧？
無論係司機定係乘客都要配戴安全帶。
建築地盤入面發現咗一個古代嘅墓穴。
伯特蘭‧羅素被認為係二十世紀最偉大嘅分析哲學家之一。
呢隻松鼠我親手養大㗎。
新年都可以響應環保，過數派利是一樣咁應節。
做乜心不在焉啊？你係咪有心事啊？
今朝仆街，跌爛咗部電話。
呢隻唱片嘅銷量已經超過十萬張。
你阿媽聽緊最新嘅歌喎，乜佢咁in㗎？
今次嘅訓練令佢成為更強嘅人。
唔得呀，我今晚唔得閒！
家下選坐館都有可能有得開放提名再一人一票。
你幫我喺側邊打光吖，咁樣影出嚟效果應該會好啲。
佢非但唔幫受害者，仲要踩多腳。
佢婆婆年紀好大，今年九十六歲。
佢勇敢嘅表現實在令人尊敬。
呢個司長民望好高，好有號召力。
今日玩大富翁係真金白銀，各位認真啲。
你想日日揸靚車鋸牛扒，我日日捱飯盒都無所謂，睇嚟我哋兩個對生活嘅要求真係有天淵之別。
你咁出力為我哋籌款，我哋真係好感激你。
唔好響個廳度揖揖抰抰啦，阻住晒睇電視呀。
有小道消息話佢就快辭職，你信唔信？
上頭一聲令下，先前再企硬都要收回成命。
呢啲壞人最好就係捉佢哋去打靶嘞。
咁耐冇寫信俾佢，都唔知由邊度落筆好。
聖誕燈飾吸引咗好多遊客嚟睇。
個女仔係噉約我出街，今次有機喇！
呢個中文字嘅用法冇乜人識。
老細，你使唔使愛多支青島添？
對方咁多人，我哋唔夠揪㗎。你哋快啲班馬嚟幫拖！
你俾人呃咗咁多錢都唔知，正一傻妹嚟！
將部電視開大聲啲吖。
我哋隊波實力唔夠，同佢哋冇得揮。
年青人通常性格反叛，比較憤世嫉俗。
今次行動成功，負責衝鋒嘅飛虎隊功不可沒。
兩人過境嗰時被發現身上藏有大麻。
你見到佢嘅時候代我向佢道歉吖。
大多數港銀股價跌至新低。
士兵見到長官一定要行禮。
喺三日三夜缺水缺糧嘅情況之下，佢哋竟然冇死到，真係奇蹟啊！
我買咗件羽絨去日本旅行。
佢嘅言論相當鋒利，下下針住對方嘅弱點嚟講。
就算架車駛咗入之字線，只要有行人預備過馬路，都係要讓行人行先。
你嘗試吓下次唔好再遲到吖不如。
明哥貓到要朋友抬返屋企。
呢件事冇對錯之分，只係大家立場唔同，睇問題嘅角度亦都唔同。
兩步路你都要搭的士？你真係夠晒奢侈。
佢有唐氏綜合症，比起一般人多咗一條染色體。
佢一聽到警察要嚟就話有事走先，分明係作賊心虛啦。
我同女朋友分咗手，玩完喇！
wing wing哋
個程式輕咗，可唔可以幫我睇睇呀？
我喺運動館出面等咗好耐，不過都抵嘅，因為我攞到米高佐敦個簽名！
唔好跟車太貼，至少保持兩秒距離。
理學院換左個「癲佬」喎！
立法會通過撥款兩億去資助學前教育。
入黑之後，呢一帶唔係幾安全。
喺我嘅字典入面冇「冇可能」呢三隻字。
天文台話呢兩個禮拜會吹北風，所以會開始凍。
嘩，終於星期五，放監喇！
我哋只會講，係咪知書識禮，係咪談吐有實質內涵，等等。
佢考試嗰陣大模斯樣咁偷睇隔籬位。
你做一次統計學嘅「集群分析」，將高分嘅字歸納做一組，你會發現我哋腦入面過十萬個詞語，可以分做幾大堆。
老師朗讀課文俾學生聽。
文字令人類可以有跨越時間同地域嘅溝通。
佢尋晚同父母出咗櫃，好開心得到父母嘅支持。
呢張支票要兩個人都簽咗名先有效。
呢間酒店位於市中心。
樓下爆鹹水管，快啲閂窗，唔係嘅話一陣啲鹹水飛晒入屋。
好多嘢食食剩咗喺度呀。
呢段文章實在令人費解。
記者食飯時間短，都係狼吞虎嚥。
本來球賽上半場二比零，個個都以為冇希望，但佢哋一番努力下，最後三比三逼和對手。
你讀嗰科算把啦，出嚟實揾唔到錢。
大熱天時，食返杯雪糕先。
本來公司升遷冇佢份，但係佢最後靠擦鞋攝位。
今日我就要當住大家面前拆穿你塊假面具。
我以為佢好惡，但識落原來都幾nice。
呢件事已經告一段落，啲人已經唔再關注。
行政混亂，加強咗職員對公司嘅離心力。
呢套漫畫咁好睇，究竟幾時先復刊呢。
唔該，整一碗細蓉吖！
呢間餐廳嘅燈光好柔和，令人覺得好舒服。
黃Sir同校長好熟，靠裙帶關係先升到做主任。
你上次幾時去過嗰度？
難得大家都唔駛加班，不如一齊去行街吖！
多謝！多謝咁多善長解囊支持我哋東華三院！
而家好多人買波衫係為咗收藏㗎。
呢兩個字意思上係相通㗎。
家長應該督促子女嘅學業。
日本傳統有崇拜陰莖嘅習俗。
順利營運一間公司需要充足嘅資金。
當初我好傻噉以為你係真愛。
呢間舖搞緊夏季大減價，啲嘢真係好平。
佢已經失去意識，回天乏術。
佢個人一啲情趣都冇。
人仔細細，就已經要考十張八張cert。
唔講猶自可，一講把幾火。
佢同病人發生咗醫療糾紛，所以聽日要出席聽證會。
佢戒毒之後比之前健康咗好多。
佢個人好鬼木獨，叫佢上台講兩句嘢，佢就呆咗喺度粒聲唔出。
我哋應該好好運用手上嘅人力資源。
呢間公司嘅營運係由李生打骰。
先生叫佢唔好再搗亂。
我條橋畀人ban咗。
我只係普通嘅上班一族，無權無勢。
如箭在弦，不得不發。
唔好意思，我誤會咗你嘅意思。
兩隊嘅得分拉開咗好多。
你哋乖乖地唔好出去周街玩呀下，因住俾人捉你去打生樁呀。
何鴻燊有四個老婆，大婆係葡萄牙人。
想贏呢盤棋，一定要步步為營。
佢今日唔知做咩零舍high。
佢敢講敢做，真係好嘢！
套戲由兩個大明星合演。
做咗呢行咁耐真係有啲厭倦，或者係時候金盤洗手喇。
佢發緊41度高燒，使唔使call白車？
今晚餐飯佢全程都冇笑過。
康熙一朝嘅施政，對穩定清室統治，影響至鉅。
寫人哋個名一定要用大階開頭，寫細階係好無禮貌㗎。
講就天下無敵，做就無能為力
佢頭先過馬路唔睇車，爭啲要去閻羅王處報到。
店舖被暴徒搶掠一空。
佢四個仔女都細過十歲。
啲仔女都大晒喇，歎吓世界啦！
佢響台上面唔知係咪壓力大，脱晒稿。
天冷好多人鍾意打邊爐。
佢頸後面紋咗個十字架。
呢個測試有三個難點，過咗呢三個位就好輕鬆㗎喇。
佢飲醉酒就亂講嘢㗎喇，我都見怪不怪喇。
而家啲學生居然做啲噉嘅事，真係折墮！
我走㗎喇，你自己執生啦。
你有咁大能耐趕走個經理咩？
班學生好曳，教到我嘔血。
佢醉駕撞到路人，所以今次佢大單啦！
冇見一排你身光頸靚咗咁多，有咩好路數先？
女神就係噉樣糟蹋喺呢條冇腦嘅筋肉佬身上。
呢間廟供奉當地嘅山神。
我同你之間嘅差異，在於你係有錢人，我唔係。
佢係一個好有愛心嘅青年。
返學就話有得唞暑唞成兩個月啫。
佢而家退咗休，喺屋企附近經營間士多。
睇嚟佢真係好嬲你喎，今日完全當你隱形。
我真係唔明大時大節出去同人逼有咩咁好玩。
甲：「方丈真係好小器呀！」乙：「係囉！」
若果對上述內容有任何問題，歡迎致電查詢。
本班機將會飛越太平洋。
一個人嘅力量唔一定微薄嘅。
唐人過年過節都鍾意舞獅或者舞龍助興。
佢老公走佬之後，佢好傷心。
我諗住今日去黃大仙揾師傅幫我睇相。
出版佢嘅小説要俾百分之十二嘅版税。
佢話就算佢跛手跛腳都贏到對手。
經過診斷，佢證實患咗心臟病。
據講用碌柚葉水沖涼可以除衰氣。
暑假無所事事，好悶呀！
我細個嗰時讀書好渣，次次考試都包尾。
紅橋過新墟都唔知搭咩車，叮過去好過啦。
好心你慳啲啦，你一個月先賺得一千蚊，仲買咁多嘢！
地球係太陽系嘅八大行星之一。
今次嘅比賽我哋需要大量嘅啦啦隊隊員。
用心服務，自然客似雲來。
佢熱心幫助社會上嘅弱勢社群。
當你唔可以再擁有嘅時候，你唯一可以做嘅，就係令自己唔好忘記。
過咗咁耐，佢仍然係一個成日遲大到嘅人。
佢瞓到成隻死豬咁，叫極都叫唔到佢起身。
呢兩本詞典有好大嘅差別。
佢有好多奇怪嘅癖好，例如屋企收埋好多女人底褲。
天氣乾燥，大家記住做足防火安全措施。
撞啱我書包有枝筆，我借俾你吖！
佢對成為一位優秀嘅籃球運動員有強烈嘅執念，所以佢每日都會好勤力練習
佢將嫲嫲嘅骨灰安放喺呢間寺嘅三樓。
要三個月完成，真係好困難。
隔籬屋個細路好似病病哋，可能要飲肥仔水先得。
呢幾個遊客去到台灣破壞人哋間民宿，真係影衰香港人！
班人喺樓下開片，結果俾警察拉晒。
一名少女因為喺兒童之家外面棄嬰被捕。
佢不時都會嚟探下我，好關心我㗎。
嚴格嚟講我呢個唔算係咩研究，純粹無聊。
古時生在帝王家，自當享盡榮華富貴。
佢劈頭第一句就批評我嘅衣著。
考試前兩日呢個非常時期，食嘢都係小心啲好。
佢為咗養活屋企人，一個人返幾份工。
佢成日都懶懶閒，做乜嘢都求求其其。
佢發現對手並非等閑之輩，於是開始專心應戰。
唔該俾啲乾冰嚟雪住個雪糕蛋糕。
兩梳蕉噉過去好似唔係幾好，不如帶枝酒啦。
祝你兩個新婚快樂，白頭到老。
公司會開拓大陸市場。
記得請我食飯唔好走數呀！
做咁多陰騭嘢，遲早俾天收啦你。
牛頓第二定律説明力同加速度成正比。
後市受壞消息影響而急跌。
葉議員反對加會建議，指要立法會喺暑假休會期間突然召開會議，「一定要係死人冧樓先得」。
車禍導致死傷無數，場面觸目驚心。
我喺巴士度見到個變態佬係噉喺度大嗌。
你究竟幾點先返屋企呢？
死做爛做先賺得嗰百零蚊。唔撈喇！
呢本書附有音樂光碟，等你一路聽一路睇。
賊王行蹤敗露，被警察束手就擒。
日日都post拍拖嘅相，使唔使咁閃呀？
我俾佢啲蛇嚇到腳軟。
維護法紀需要道歉，係天方夜談。
細看之下，我發覺媽媽真係老咗好多。
原廠電係咪好過副廠電？
唔講咁多喇，在心中。
我去到美國會自己照顧自己㗎喇。
呢間公司專門幫啲客搬運大型嘅傢具。
你收唔收到我想講乜？
佢好蠱惑㗎，佢講嘅嘢你唔好信到十足十啊。
呢處有燈冇？開下燈睇下啦。
唔好咁輕易就下結論。
呢把刀嘅好處在於佢表面嘅抗菌塗層。
喂，你火車未到站喎，去廁所搞搞佢先啦，陣間仲要見客㗎！
呢次恐怖襲擊冇組織認頭。
佢講嘅嘢都係真話，冇乜花假嘅。
食餐飯咋嘛，又唔係同佢過人世，怕咩啫？
啲錢我放咗喺櫃桶入面。
呢個人好有學問，識好多嘢。
睇阿松正話試阿娜煮嘅餸嗰陣又乜又物咁，仲諗住佢好識煮嘢食。點知佢煮起嘢上嚟差啲燒咗成個廚房。
能夠做到呢樣嘢嘅人真係鳳毛麟角。
點解你成日剩返啲嘢最後先做？
呢單工程起碼要三年先可以完工。
個時鐘壞咗，唯有靠手機啦。
打波可以訓練手眼協調。
佢為咗幫細妹醫病走去偷錢呢個行為雖然犯法，但都算合情理。
佢用指尖喺枱面上敲咗兩下。
個女人好嬲噉啤住佢。
佢喺麻雀館出千俾人捉到，俾人打咗一身啊！
今次可以破到案，全靠兩位卧底同我哋裏應外合。
你呢排點解咁易忟架？
我只係想要一個完整嘅家庭。
樓上裝修啲聲令人好煩躁。
我每晚一瞓落牀就鼻塞。
佢啲廣東話唔鹹唔淡，有時都唔明佢噏乜。
喺事情起首，冇人估到會變成噉。
呢度嘅建築物非常之宏偉。
樓主好耐冇回復人，我懷疑佢已經人間蒸發。
呢間電視台啲節目不停重播。
佢等咗你好耐都唔見人。
呢間餐廳嘅佈置令人好似去咗外太空噉。
同學必須出席聽日嘅活動。
門票喺網上公開發售。
地球上普通人受到嘅自然背景輻射平均劑量係每年2.4毫西弗。
佢得罪咗黑社會，之後就俾人買起咗。
呢個動機似乎有啲薄弱，唔足以構成謀殺。
預防禽流感，勿摸活家禽。
佢兩個唱雙簧，令佢哋阿媽改咗份遺囑。
佢律師都唔做，要夾band追夢。
業界再唔培育人才，恐怕青黃不接。
少食多餐可以幫你減到肥。
你介唔介意坐嗰度啊？
呢件事同你唔相干㗎。
我哋應該讓路畀趕緊路嘅救護車。
而家佢哋杯緊阿明，你同阿明玩嘅話跟住都會俾佢哋杯㗎。
齊人未？好似爭噉個喎。
好嘞，聽你講嘞，唔得咁點先？
佢一邊讀博士課程，一邊做助教。
佢知道咗佢老公喺外面有女人，一怒之下帶埋個仔離開屋企。
佢被控襲警，聽日提堂。
佢講咩你都信，小心俾人借刀。
佢於心不忍，最後都係原諒咗佢。
原來香港都有得立食和牛。
噉你又唔好歧視人住屋邨。
你條裙睇落新簇簇，啱啱買㗎？
你成日都口黑面黑噉，邊有人會鍾意你啫？
你再唔聽話，等你爸爸返嚟收拾你！
你塊mon貼黐到起晒𦢊。
返到樓下撞到陳太，畀佢嗻住傾咗兩個字。
我想同你長相廝守，直到永遠。
我哋之間唔算相處得好舒服，只係大家都唔踩大家條界。
佢好有錢㗎，屋企有好多架Ben屎。
呢間好出名嘅餐廳啲嘢好好食，唔係浪得虛名。
汽車排出嘅廢氣嚴重影響空氣質素。
你愁眉苦臉，發生乜嘢事啊？
李先生酒量好好，飲幾杯白蘭地都面不改容。
你都唔係路嘅，點會將件乾淨衫放喺地下㗎！
佢做嘢嗰陣向攝影師偷師學藝，呢排影相進步咗。
打風嘅時候，去海邊好危險㗎。
你今次考試第幾名呀？
你哋星期日去唱K預埋我啊！
佢好識利用身邊嘅人去達到目的。
佢因為戰亂，所以同屋企人失散咗。
嗱，我而家擺個聽筒喺你背脊呀吓，係會有啲涼浸浸嘅感覺嘅，深呼吸吖。
今個學年起，初中要必修中史科。
佢無端端曠課三日；佢返嚟學校之後，一定會受到嚴厲嘅處分。
佢幾醒目㗎，話頭醒尾。
消防員通宵灌救，避免山火波及附近嘅民居。
媽媽教你係為你好啫，你唔好成日頂頸啦。
唔好俾既定嘅想法限死自己。
你哋爽啲手搞掂啲嘢啦。
隻碟仲係滑揗揗，快啲洗多次。
唔鐘意食蛋糕，太膩喇。
我日日行過啲獨立屋，但係又明白呢世人都未必住到呢啲屋，都真係好葡萄。
你明唔明我講乜嘢啊？
佢知道要戒毒，就要自救，否則冇人幫到佢。
佢講嘢成日都嬉皮笑臉，佢啲説話真係曲直難分。
阿強講就講到天花龍鳳，做出嚟都係不外如是。
依個油漆師傅手勢非常好，油漆油得非常勻循。
要殺就殺，我唔會向敵人搖尾乞憐。
唔該可唔可以幫我搽啲太陽油啊？
一轉人，二轉鬼，三轉馬騮仔。
我校校隊順利進入決賽。
本身今日想出去食飯嘅，誰不知突然落大雨。
恭喜王太！息都抱埋，真係好福氣咯。
火車一開門，乘客就衝入去爭凳仔。
半夜三更，隔籬屋個小朋友仲響度劏雞。我要去管理處投訴先得。
佢係咪有咩心事？做咩成日揦埋口面？
佢對於賽車好大癮㗎。
喺《神鵰俠侶》原版書裏面，甄志丙本來叫尹志平。後來，金庸先生發現歷史上真有其人，先喺修訂版入面改咗人物嘅名。
佢成晚都瞓唔著，響張牀上面捵嚟捵去。
呢間餐廳影衰晒香港，收遊客貴一倍嘅錢，當人係水魚！
大澳嘅蝦醬好出名㗎！
佢話喺呢度見過鬼喎，講到似層層噉。
呢隊嘢個營運真係好廢。
我啱啱讀完博士，請唔請雜工啊？
特首辭職嘅謠言傳出之後，特首一直未有露面澄清。
睇佢冇釐神氣，好似病咗喎。
佢好高竇，人哋同佢講嘢佢唔應人。
呢個作家嘅文筆好流暢。
而家電話線路繁忙，請遲啲再打嚟啦。
你教個仔用筷子夾嘢食啦！
合同寫明係要做到今日，你冇得反口。
由碼頭行去觀景台，腳程大概十分鐘。
佢經常流鼻水，有可能患上鼻敏感。
件蛋糕咁大件，點食呀？
社運人士同公義一樣，係一定會遲到嘅。
佢打住上司嘅旗號，喺度狐假虎威。
情報收集永遠都係勝出所有戰事嘅關鍵。
呢間舖頭賣嘅嘢好立雜，乜嘢都有。
今日天氣咁熱，不如一齊去游水啦！
佢點名要你去個典禮度。
佢好姿整架，每次出街之前都要打扮一個鐘頭。
我一直蒙在鼓裏，唔知道佢係我親生爸爸。
而家好少人用菲林相機喇。
我有一個小小嘅要求。
我唔知成件事嘅來龍去脈，唔敢隨便論斷。
佢好勤力㗎，論著起碼成千篇。
成枱都係佳餚，十個口都唔夠食。
有啲蹺蹊喎，唔好俾錢佢住。
曬得多，有機會生多啲癦㗎。
美元兑日圓連升三日，今日回軟。
近日美國再次發生槍擊事件，造成二十人慘死。
一聽到舊男友結識到新歡，你睇佢個樣酸到呢。
我有就晒你𠺝，點解你仲要去滾啊？
我細佬結婚嗰日，有好多我哋好耐冇見過嘅疏堂兄弟都嚟咗。
呢套新片咁成功，編導真係功不可沒！
佢過去嗰一年成熟咗好多。
佢嬲起上嚟，將部電話一嘢撻咗落地。
我寫咗個program去計2至100000之間有幾多個質數。
打機有時真係悶到抽筋。
為免亡黨亡國，主席唯有棄車保帥，將黨內腐敗幹部繩之於法。
搬屋呢啲嘢你叫我代勞咪得囉。
某國成日都處心積慮將某島納入自己嘅版圖。
你有哮喘病，唔好飲凍嘢嚹。
隻茶包淡過貓尿，飲水好過。
佢九七前走咗，之後又返咗嚟，而家又話走。
佢戴住耳機聽唔到個警察叫佢，咁就俾人告拒捕喇。
今晚我同啲同事有飯局，唔返嚟食飯嚹。
事件之後，呢區明顯加強咗保安。
我出盡板斧先搞掂單嘢。
呢個app做得好衰，成日死。
以後大家就坐埋同一條船喇！
你識鬥木，幫我造個架啦。
我個伯父突然嚟咗香港，一時都唔知點安置佢好。
你咁大喉欖，因住撐壞。
呢棟舊樓日久失修，已經連鋼筋磚頭都露埋出嚟。
你十五歲就偷食禁果，揚咗出去嘅話好大鑊㗎。
條裙太挲喇，我唔鍾意。
佢好環保，會用晒一張紙嘅兩面。
唔好睇阿傑斯斯文文，佢身手好好㗎！
老豆話我細個嗰陣好鍾意同佢拖住手去行街。
用玉石雕琢而成嘅白菜。
一眾醫護人員面對疫情，仍然守住崗位，堅忍到底。
我寫咗張memo提自己食藥。
佢哋商討緊兩間公司合併嘅事。
部電視咁擪嘅，半年就壞一次。
行內對於新產品嘅發展普遍持觀望態度。
連戲嚟講，服裝、道具、情緒、動作、劇情發生嘅時間，都要顧及。
唔使多講喇，在心中。
呢個鋼琴家多年嚟獲獎無數。
語言呢家嘢係要浸出嚟㗎。
佢好cutie呀！我諗我愛上咗佢。
你以為佢真係愛你？佢當你係隻棋呀。
我喺呢度做阿四咖咋，影印、送信、斟茶、換水乜都要做。
我同公司申請緊墊支兩個月糧。
從事處理爆炸品的工作，屬於高危的工作，因為他們比較大機會遇上危險。
Hello，好耐冇見。
小朋友要空間㗎，唔好迫得太緊呀。
我今日所受嘅屈辱，總有一日，我會雙倍還返俾你！
嗰啲武器有強大殺傷力。
燒嘢食嗰度有瓦遮頭㗎，落雨都唔怕。
閲讀係人生一大樂趣！
喂，嗰部風扇着咗火呀！
沉船之後，佢攬住嚿木頭浮咗喺海上面三日先至俾人救起。
你聾㗎？咁大聲你都聽唔到。
平安夜冇人陪真係好慘。
佢哋兩個好似餅印噉樣，唔講仲以為係兩姊妹啊。
如果你唔帶把遮出去，實會俾雨揼濕。
隻嘢一個地圖炮車埋嚟就全隊死晒喇。
食字係利用歧義嘅特點。
我年初四會去朋友屋企團拜。
唔轉波唔夠力上斜㗎。
我個妹讀齋校㗎，十八歲都未同過男仔傾計。
用信用卡嘅積分可以換禮物。
佢上司唔鍾意佢，成日揾嘢鬧佢。
成面都係暗瘡，我唔遮瑕係唔會出街㗎！
佢生得奀嫋嫋咁，好似竹篙咁。
我湊大個仔好辛苦㗎。
我哋大家以後仲點信你啊？
兩位，係咁嘅，你哋耍花槍，細聲啲呀。
佢真係又唚又囉嗦到爆。
下文將會闡述大澳漁業嘅發展。
你唔好當正自己係人哋條仔至得𠿪，人哋當你係兵咋戇鳩仔。
我識揸車，但係最怕泊位。
烏蠅嘅幼蟲會寄生喺蚯蚓身上。
呢張一九七零年版嘅銀紙，面值係十蚊，依家已經升值至一千六百蚊喇！
佢冇交代一聲就走咗。
佢終於成功喇！有請小鳳姐！
一日到黑顧住打機，啲功課唔使做啦？
香蕉不但好味，而且仲好有營養。
呢度有好多唔同嘅花朵。
高院今日正式駁回佢嘅上訴。
佢雖然冇讀過大學，但係你唔可以輕視佢嘅工作能力㗎。
名校多數歷史好悠久。
搽啲果占落麪包度會好食啲㗎。
佢揀女朋友嘅要求好高。
私隱係指一個人嘅個人資料、私生活、私事。
今朝出街執漏咗個尿袋。
今日係短週，所以星期六唔使返。
我俾人老笠，冇錢返屋企，可唔可以借一百蚊俾我呀？
今夕吾軀歸故土，他朝君體也相同。
咁多嘢做，你應唔應付到呀？
我憎阿松憎到想拆佢骨。
阿松今次實要認衰仔喇啩。
我聽朝約咗朋友踢波呀。
佢欲蓋彌彰，令到大家可以肯定兇手就係佢。
我今個月洗突咗，搞到入不敷出。
你唔好成日將啲問題政治化
而家市民可以以自取方式領取護照。
作者將人物性格刻畫得活靈活現。
佢身材惹火到不得了。
你哋唔使同我客氣，盡情食啦。
啲海鮮全部都淨係標住時價喎，你使唔使問清楚價錢先嗌啊？
佢原本話嚟㗎，後尾又話唔嚟喇喎。
聽講姓李嗰個tutor係killer嚟㗎。
呢個死場自從有食店加入之後就翻生。
同你一齊生活真係好。
人哋兩公婆撐枱腳，你就唔好去做電燈膽喇！
佢一路都唔覆你訊息，即係話佢唔鍾意你啦。
你記唔記得你家姐邊日結婚啊？
佢今鋪起碼都要受三籠喇。
政府幾年就換一次泊車咪錶，簡直係勞民傷財！
佢哋兩個自從上次嗌完交之後就開始交惡。
個枕頭上面有好大笪污漬呀。
政府部門互相交波畀對方。
你睇下你，七手八腳咁，都係等我嚟搞啦！
今日嘅成功完全係大家嘅功勞。
呢間公司專賣國產貨品。
佢哋人多勢眾，我哋唔夠佢哋打㗎，快啲走啦！
我今晚可唔可以喺你屋企借宿啊？
噉都畀你諗到，好嘢！
呢條鐵路出年會全線通車。
前面條路俾架貨車擋住咗。
我唔係好覺佢針對你喎。
你朝早幾點食早餐啊？
醫生睇完病人幅腦電圖之後發覺病人有腦癇。
我實在唔識得點同佢哋相處。
但凡走堂嘅學生，我全部都畀F佢哋。
食水係珍貴嘅自然資源。
夠鐘喇，拎袋走人啦！
幫我𠝹開張紙做兩份。
佢成朝都冇覆機，唔知佢去咗邊。
我想著粉紅色嗰條裙，但係實在太巢喇。
警方相信賊人係喺凌晨時分入屋爆竊。
呢啲噉嘅評論，阿豬阿狗都識寫啦！
唔該你出去，唔好煩住我。
人工咁低，我索性唔做呢份工好過。
佢游游下水突然間抽筋。
係噉播佢哋啲歌，你仲唔認自己入坑？
喊成噉，睇嚟隔籬屋又用衫架打仔喇。
架車咪喺對面囉，噉都睇唔到！
擲到公我就俾一蚊你，擲到字你就俾一蚊我。
近排咁多人喺依頭人間蒸發，會唔會係有連環殺手呀？
有啲粵劇有數白欖嘅表演。
我今朝唔小心打爛咗隻濾杯，冇得沖咖啡喇。
佢鬼拍後尾枕噉講咗我嘅壞話出嚟。
唔好坐到攣弓蝦米咁，第時你會腰骨痛。
嗰次意外嘅畫面又喺我腦海浮現。
我哋係同埋做嘢嘅工友。
總統夫人打扮得高貴大方。
班賊咁易得手？係咪有人放水啊？
今日富士康又有人跳樓。
佢咁大手落注，唔通真係有貼士？
用1比99嘅漂白水消毒，咁先乾淨㗎。
地鐵水管爆裂，坐地鐵變咗坐潛水艇。
坐小巴出旺角，三個字就到。
佢仿照畢加索嘅風格畫咗呢幅抽象畫。
我M完喇，可以同你去游水。
處世做人，唔單止要帶眼、帶腦，仲要帶心。
我今年學識咗好多嘢。
法律呢啲嘢我呢個執業律師識條鐵咩。
「但係你老母講你就快釘？」
喺外地生活竟然遇到同鄉，終於可以講返鄉下話。
呢一個機械人能夠辨識佢主人嘅聲音。
呢座校舍係由校友捐贈嘅。
呢個項目仲有可以斟酌嘅地方。
今時今日，賺錢先係王道。
恭喜晒喎，升呢做老豆喇喎！
佢講嘢冇句真，成日呃神騙鬼。
盆栽係一種園林藝術。
我真係恭喜你，祝你年年有今日！
佢年紀大咗，聽力唔太好。
你講嘢咁叻，最適宜就係做律師㗎嘞。
佢好扼要噉講咗呢篇文章嘅重點。
我唔記得帶銀包，可唔可以幫我墊住先？
佢每個月嘅支出都超過收入。
我聞到啲好香嘅咖喱味喎。
群眾一度聚集喺當地聯合國辦事處外，呼籲聯合國當局介入。
個集會邊有幾百人，得小貓三四隻去。
阿強又唔知鼠咗去邊蛇王。
今日我做大廚嘅爸爸喺屋企，你今晚有口福嘞。
我喺博物館見到《猛龍過江》嘅戲橋。
日本有啲火車會飛站。
《哈利波特》出外傳喎，你會唔會睇啊？
打任何雙打最緊要合拍。
我琴晚發夢夢到阿爺。
我聽唔清楚，唔該你講大聲啲。
佢將會出任公司嘅行政總裁。
好多歌手入行嘅心願都係喺紅館開演唱會。
阿松喺個迷宮入面蕩失路。
你坐到我個紙包蛋糕扁踢踢咁，我點食呀。
尖東站得細N出口，冇大M㗎。
幾大就幾大啦，我點都要做㗎喇。
打個比方：太陽就好似隻橙咁，又圓又多窿。
呢本精讀將一篇六百字嘅課文內容濃縮成幾句。
呢餐飯好抵，埋單每人都唔使一百蚊。
我自隊三shot先。
我年初一去咗爺爺度拜年。
佢落雨冇帶遮，搞到成身濕笛笛。
咁遠水路嚟到呢度，先知道間嘢冇開門。
隔籬屋個女人成日喺度勾三搭四，真係見到都眼冤！
地鐵將軍澳線通車標誌住香港公共交通服務嘅一個新紀元。
多謝你嘅禮物，咁我就卻之不恭啦。
你一個人揸住三隻Dee，今鋪想輸都難啦。
呢間餐廳訂位要落訂。
呢度得嗰少少錢，唔使計啦。
呢度揸弗人係我，即係我話事！
網民惡搞咗地鐵廣告，搞到上埋報。
如果你可以講出令我不容拒絕嘅理由，我就幫你。
佢碩士嚟㗎喎，連個噉嘅字都唔識？
欺凌弱小，非好漢所為。
你唔記得要做功課呀？今次真係大家樂喇。
等我利用完佢就一鑊翹起佢。
嘩，成個choir完全唔和，炒晒粉喎。
你知唔知呢座火山有幾多年歷史？
廿蚊一打橙咁貴？收順啲，十五蚊啦！
媽咪，咸水角入面一粒粒嗰啲係乜嘢嚟㗎？
喺屋企電視機面前嘅樂迷都可以用電話投票㗎。
我想放盆花喺窗台度。
今日我哋會講廣東話嘅拼寫方法。
見到場面咁亂，連警察都扯白旗唔趕人。
中亞洲嗰頭嘅草原比較乾旱。
喺旺角會見到唔少潮童。
請打紅十字會二十四小時熱線求助。
敍利亞人係希臘文化能夠滲透到波斯嘅一個重要媒介。
有事就睇醫生，咪信偏方。
佢嘅衣着風格好另類，有啲人未必接受到。
富足並唔在於數量嘅本身。
唔該你將張凳搬去嗰度吖。
你咪應承得咁口響，到時你做唔晒啲嘢，老細實鬧你。
我點都估唔到佢會噉對待我。
啲人都未齊，唔好開車住。
一對新人收到好多賀禮同賀卡，特此向各位致謝。
世事萬變，不勝唏噓。
華人廟宇委員會直轄廟宇總共有二十四間。
幾個女仔望住台上嘅主角，充滿住心心眼。
如果政府壓迫人民，就唔會得到人民嘅支持。
殺人放火金腰帶，修橋補路無屍骸。
班主任開始派成績表。
佢一鼓作氣做晒啲暑期作業。
我細個嗰陣成日俾老師針對。
我感冒啊，所以成日都好吽。
端午節其中一個習俗係遊龍舟水，有指可以帶嚟好運同健康。
下星期考試，佢晚晚都刨書刨到十二點。
買本地出產嘅農作物可以有效減少我哋嘅碳足印。
呢款車嘅後座窄唔窄？
呢個沙灘逢週末都逼滿晒人。
呢間酒店嘅服務同食物冇第二間可以比得上。
得罪講句，你賺錢唔多，佢唔會鍾意你。
我阿爸係做裁縫嘅，佢有個職業病，就係行親街都攞住人哋啲衫彈三彈四。
我三日內要交五份論文，真係得閒死唔得閒病。
呢排冇做運動乜滯，我覺得自己肥咗又重咗。
而家冇巴士返將軍澳，我都係搭泥鯭的算數。
梅花鹿一度遭受大量獵殺。
當佢得悉老師嘅死訊之後，佢激動到大喊。
香港夏天啲天氣真係變幻莫測。
我都係陪太子讀書啫，你先係今日主角。
就快到我上台嘞，我真係好緊張。
你買餸嗰陣，記得順手幫我去郵局交埋水電單。
食蛋糕嘅時候，最好就係加杯齋啡。
海洋公園個鬼屋好無聊囉，一啲都唔驚囉。
遲到三次要記一個缺點。
佢做埋咁多衰嘢嚟賺錢，唔止冇內疚，仲可以咁風光，真係冇天收咯！
你個畜牲！竟然攞晒阿媽啲錢去賭？
元旦凌晨，海上嘅船隻都響起汽笛慶祝。
搭火車由沙田去九龍塘，車程大概要十分鐘。
你今次嘅行程安排夠晒好玩盡興，認真冇得彈！
大學聯校巡迴舞蹈匯演
雖然佢係後底乸，不過佢好似親生阿媽一樣咁錫我。
個的士司機突然耷一耷架車。
政府唔應該未有進行審慎諮詢，就貿然作出草率嘅決定。
個男仔之前以為我送曲奇餅畀佢係同佢示愛，於是表錯情。
我哋成立咗一間各佔一半股權嘅合資公司。
仲喺屋企？你即刻同我死出嚟！
前輩嘅經歷好值得我哋參考。
患有自閉症嘅細路仔唔鍾意講嘢。
暴風雨阻慢咗探險隊嘅行程。
今年你喺邊度過聖誕呀？
快啲閂埋個紗窗啦，唔好放啲蚊入嚟呀。
我哋重温當日嘅片段。去片。
老婆同阿媽嗌緊大交，真係左右做人難，我幫邊便都死。
呻鼻涕呻到si li sir lur
我哋最新嘅防疫孖寶：口罩同面罩。試吓啦！
九成城市空氣質素肥佬。
第一次見親家，梗係要着返件飲衫啦。
今日你做乜咁有興致去行山啊？
你真係行路唔帶眼㗎喎！成個大肚婆企喺你前面你都撞埋去？
風車轉一轉，銀紙高一吋。
佢成日衝紅燈，最後俾人停牌。
你唔知佢哋好好朋友㗎咩？
我老公成日半夜三更先至返屋企。
我同佢有牙齒印，唔好編我同佢喺同一更。
擇日不如撞日，今晚一齊食飯啦！
男仔失戀嗰陣，會唔會當街當巷噉喊？
嚴刑峻法日增，人民只會日益乖離。
佢受唔住妖精嘅迷惑，中咗妖精嘅圈套。
樹大有枯枝，估唔到佢響間大公司俾老細非禮。
廟宇兩進之間建有香亭。
咁危險，一陣有咩咿喐點算。
你呢身噉嘅裝束點去爬山呀？
佢嘅所作所為令公眾嘩然。
我哋套喜劇會喺農曆新年上畫，等觀眾笑住賀歲。
下星期有飯局，你有無期啊？
各個年齡層有各自嘅理財需要。
佢冇用到拎去堆填都嫌嘥位。
新娘裝扮得非常典雅。
熱烈地彈琴熱烈地唱。
粵劇係香港神功戲嘅主流劇種。
公主道炒咗車，而家過海好塞車。
仲有成拃卡數未找，邊有錢啊？
佢哋兩個嘅實力相當，打得難分難解。
條魚仲係生勾勾噉，夠新鮮呀，我哋不如就買呢條啦。
電視節目有好多種，不過唔係個個節目都啱小朋友自己收睇。
你冇讀過書，點會識字嘅？
佢嘅體能隨着年紀越嚟越大而變得差，所以成為左球隊嘅棄將
黑幫靠陀地揾食，掃小販等於斷黑幫米路。
呢啲真係人渣嚟㗎！報警推上報啦！
每個月你俾得一千蚊家用屋企，真係生嚿叉燒好過生你呀！
我十一月生日，係天蠍座。你係邊一個星座㗎？
而家嘅戲棚主要由竹、杉構成樑柱同框架，以鋅鐵片做頂。
有幾個警察喺附近幾條街巡緊。
呢度好黑，影相要用閃光燈。
人生嘅意義要自己發掘同體驗，隨波逐流又有咩意思呢？
呢單生意你同我都可以賺錢，真係一家便宜兩家着。
佢最鍾意喺佢啲朋友面前出風頭。
唔好咁搏，要顧住條命仔呀。
佢哋兩個自從離咗婚之後，就變咗死對頭。
幾嬲都唔應該咀咒人。
佢哋喺公園度打韆鞦。
打完波，成身污糟邋遢。
上訴庭裁決條例整體合憲。
喂，唔好成日淨係去書局打書釘就算啦。買本支持下個作者，佢都要食飯㗎。
佢琴日唔舒服，所以我代佢去咗開會。
唓，有乜咁難啫，三兩下手勢就做得低佢啦。
呢排個市唔係咁穩定，啲炒家都唔敢輕舉妄動。
螳螂捕蟬嘅寓意係，目光短淺嘅人追求眼前嘅利益嗰陣，往往忽視周圍嘅危險。
佢喺當值期間，擅離職守，所以畀老闆炒咗。
你有冇腦㗎，咁都攪得錯？
好耐冇見，你最近點呀？
有事咪照直講囉，使唔使成日對我又翳又諦呀？
佢對佢太太嘅決定表示支持。
啱心水嘅話就快啲買喇。
而家望就望佢冇事啦。
你今次過唔過到呢關就睇你命水喇。
做乜食咁多粒安眠藥啊？
事頭婆開口埋口都攞老細個名嚟撻我，叫我做呢樣做嗰樣。
公司唔畀用老翻，捉到會畀人拉㗎。
入呢間大學嘅首要條件係考試成績好。
我呢排個腦一入夜就好棘，好多嘢諗。
情景氣氛十足……真係寒一寒啊。
近日，網絡瘋傳一段搞笑嘅片段。
鋪鋪都係你食出雞糊，真係密食當三番喎。
好多賭場都受黑社會控制。
無論檢控官同律師問你咩問題，你都要如實作答。
條友仲未還翻啲錢畀我。
自從嗰間網媒要收錢之後，就少咗好多人睇。
你俾幾個月時間我，我一定揾到錢還返俾你。
真人騷節目就係要有爭議性，噉先至吸引到觀眾𠺢嘛！
有啲參賽者輸咗第一圈神色黯然。
埲牆畀班百厭星畫花晒。
呢個女人放棄高薪厚職去做湊仔乸。
有人喺後樓梯燃燒雜物。
嗰條虐待狗仔片睇到我心都實埋。
佢粗手粗腳嘅，你叫佢繡花就死硬喇。
人心隔肚皮，人哋呃緊你都未定啊。
你成日講大話，我唔會再信你喇。
呢個小提琴音質優美。
唔好喺我面前整色整水，你呃我唔到嘅。
你唔拖實嘅話，鴉烏婆會捉走你㗎！
咁樣爭落去只會兩敗俱傷，不如化干戈為玉帛啦。
佢兩年前開始已經淡出影圈。
呢間公司業務蒸蒸日上。
隻貓甩咗執毛，可能有病。
黃生當正佢個女係掌上明珠，幾時都將最好嘅嘢畀晒佢。
個差佬咁蠢㗎，畀個疑犯借屎遁走甩咗！
你唔好睇佢身光頸靚，佢住屋邨㗎咋！
唔使審肯定係佢做㗎啦！
將自己嘅失敗歸咎社會
佢啱啱勁霸氣，兜面掉封辭職信喺老細度就嘭門走咗！
我哋唔應該低估地區衝突嘅可能性。
佢嫲嫲今日出殯，所以佢請咗假。
呢啲公價貨嚟㗎，減唔到俾你。
唔好喺電梯上面跑，好危險㗎。
我哋嘅願景好清晰，就係喺一年之內打入國際市場。
差少少就攞第三，依家梗頸四，好唔抵！
喂，快啲嚟，差你就齊腳開波！
佢仍然勇敢面對死亡。
而家佢最擔心嘅就係佢盤生意可能後繼無人。
外債係呢個國家經濟問題嘅癥結。
俗語有話：牛唔飲水唔撳得牛頭低。
你按住順時針方向轉嗰粒鈕就得㗎喇。
揾條絲帶綁住份禮物好似會靚啲。
追女仔你都莫薑，點做大事呀？
有情緒病最好去睇醫生。
個巴士佬又飛我站，正契弟。
你條二撇雞好似大富翁個公仔。
揸咁快趕住去投胎咩？
食麥當勞？食你個死人頭咩。
阿松話佢自己識到個超級模特兒女友喎，一聽就知係大炮啦。
五兄弟姊妹中，我排行第一。
睇完套鬼片之後好驚，有得震冇得瞓。
酒店啲浴巾通常都係白色。
如果你嚟香港，記住話我知啊！
運用呢條公式計三角形嘅面積。
雖然只係小事，但係慎重起見，最好問咗主任意見先。
最憎啲餐廳冇得訂枱，迫人排隊搞到懶係多人噉。
件衫攝得唔好，所以而家fet晒出嚟。
聽講望住流星許願會成真。
如果個老公要你倒貼，噉不如唔嫁！
中秋節人人都玩燈籠，食月餅。
你試下分手，我死畀你睇。
佢去咗外國咁耐，我少不免會掛住佢。
你當你乜嘢新絲蘿蔔皮？
佢嗰頭先為家產陷害完佢細佬，轉個頭又冠冕堂皇咁行出嚟調停糾紛。
張守則寫得清清楚楚你唔可以咁做。
我部舊電腦一開機就中毒，真係防都冇得防。
依間電視台成日拍膠劇。
幾日冇見，佢驀然回想，先發現女朋友已經唔愛佢喇！
甲：「有咩嘢唔妥，咪慢慢講囉！」 乙：「講你老母！」
唔好咁大使啦！你下個月開始減人工喇。
九秒九飛奔去巴士站，但都眼白白目送車尾。
整呢個蛋糕要50克嘅牛油。
我細個嘅時候好鍾意吹牧童笛。
點話點好啦，我食乜都得。
呢套劇真係不得了喇，有國際大明星阿松做主角！
呢款拉麪嘅烹調方法好簡單，加水煮熱就得。
佢又唔係聖母，點會原諒啲欺凌過佢嘅人喎！
唔少創辦人喺開初辦報嘅時候都有崇高嘅理念。
賊人用偷返嚟張卡買金，點知簽名唔對穿咗崩，於是落荒而逃。
我讀文學嘅，對機械嘅嘢一竅不通。
人口中位數年齡反映社會嘅老齡化水平。
佢對鞋好多鱗片，佢會唔會係漁民？
呢啲已經係我所有嘅家當喇。
佢好內行，佢嘅決定多數啱。
發展商喺度大興土木，搞到空氣好差。
法律同日常生活息息相關。
呢個演員嘅演技好差，我好想向佢掟雞蛋。
食韓燒冇牛肉似乎唔多夠喉喎。
買呢間送埋貨，慳水慳力。
可唔可以借個火畀我點枝煙？
賄賂法官呢一套，喺美國行唔通。
唔駛咁酸喎，遲下一定好快到你啦。
揩花少少碎料啦，唔緊要啦。
呢對父母好重視仔女嘅教育。
牛奶含有多種維他命同礦物質。
我用咗六嚿幾先撲到張飛咋。
呢個人強姦咗過百個女仔，係全民公敵。
博人注意，你估你係天王巨星呀？
我至多陪到你十點㗎咋。
佢去咗加拿大都不過係三日啫。
麼地喺成立香港大學嘅過程中出錢出力，可謂功德無量。
咁多嘢要做，真係做死人。
我對於呢份工已經完全絕望。
將部分路擴闊至雙線行車
我每日都搭巴士返學。
激素可以影響身體嘅新陳代謝。
你半夜三更仲打麻雀，我告你滋擾㗎！
仲諗？條友咁乞人憎，開佢波啦！
而家都係揾兩份兼職做住先咋。
我哋送咗張生日卡俾佢。
我啲屋企人好好客㗎。
我未得閒打返電話畀佢。
有個伯爺公行行吓暈咗喺馬路。
我一方面又想去醫院探佢，但另一方面又怕影響佢休息。
貼膠布；黏膠布；黐膠布
最憎人食煙，啲二手煙好臭。
你有本事就同我片過！
獎品非常豐富，有一百萬花之戀壽司。
佢咬開個流沙包之後，啲餡流到成件衫都係。
三年前你地鞭撻梁天琦，正如今日你地鞭撻臨時政府。
希望公司可以解決財政問題，順利度過呢個難關。
陳生請你簡略咁講講今次活動嘅目的。
架車駛去海灘嗰陣途經學校。
呢個組織暗中支持佢哋嘅活動。
隨住胎兒越嚟越大，媽媽個胃會受到擠壓。
你個樣背光，影相最好用閃光燈。
姑姐趁新正頭入廟拜神。
我睇真啲先發覺張一百蚊紙係假嘅！
學生應該要儀表整潔。
戰艦上面都會載住幾架水上飛機。
唔識就扮識，咪響度懶醒啦。
嗰個媽媽竟然喺眾目睽睽之下用皮帶打仔。
佢考試嗰日病咗，所以要參加補考。
我上個月開始學泰文。
到咗適婚年齡嘅女性嘅人數喺過去嗰幾年明顯上升。
呢班海盜殺人從來唔留生口。
呢個係我最後嘅勸告，你聽唔聽由得你。
你鍾意咩類型嘅男仔？
呢件事好快就畀人遺忘。
我忙緊功課啊，唔好阻住我啦。
啱啱學行嘅小朋友免不了會跌親。
孔子有成三千個門人。
呢啲禮物太貴重喇，我唔收得。
佢傷口感染，化曬膿。
信箱積存大量郵件，可能會令賊人知道單位冇人喺度。
每逢「一人一信」，市民都可以免費喺本地寄一封信。
因颱風關係，好多班機都延誤。
內部維修，暫時停業。
呢度唔停得車，我去打個框再返嚟啦。
冇乜幾可見到香港人咁齊心。
人性當中總會有弱點。
有個玻璃樽喺海面漂浮喎！
通常暴風雨前夕都會好平靜。
你上次食飯掙我四嚿水喎。
唔同你講住先啦，我有急事。
我最怕啲演講長篇大論，聽到我瞌眼瞓。
每次去茶樓飲茶，屋企人都會叫香片。
隻腳畀鞋入面啲沙哽親。
呢間公司聽日開始公開發售認股證。
佢份人成日都串串貢，好難同佢合作喎。
佢聽到火場入邊有喊聲，即刻義不容辭噉衝咗入去。
警方破獲咗一個賣淫集團，仲捉埋個雞頭。
你有冇去到嗰個歌手尾場演唱會啊？
九龍公園位於尖沙咀。
一般對聯第一句要仄收尾㗎！
小明因為怕打針，所以從來唔去捐血。
學校部projector畀人偷咗。
我嘅人生好似套喜劇噉！
佢啲成績都算唔差㗎喇。
佢全靠巴結上司先至升到而家呢個位咋。
個個之前都話出pool就請食飯，結果個個都冇兑現承諾。
過往嘅事，唔好再提囉。
佢因為成日返工遲到，所以俾人炒魷。
公司主席喺會上對答如流，成功獲得一眾股東嘅信任。
得嗰兩日假，旅行嚟把屁咩？
呢套電影幾收得，可能會考慮出續集。
你老婆除咗處理家頭細務之外，仲鼓勵你去學多啲嘢，真係一個賢內助。
消防車趕往救火途中與的士相撞。
阿松佢去便利店唔記得畀錢就攞咗包嘢食走人，搞到畀人告佢偷竊。
佢屋企套hi-fi值幾十萬。
嗱，平時我跣人跣得多嘞，估唔到我一世英明呢，終於要俾人跣返鑊喇
古時候，女人冇乜地位。
有關科幻嘅題材係近年荷李活影片嘅一大特點。
今日會有機構嚟我哋學校宣揚禁毒信息。
餓咗成日，終於有嘢食喇。
防火安全嘅嘢，冇事猶自可，有事就死得人多，搞返好佢啦。
大會安排佢哋最後出場。
我夠鐘趯更喇，你肯走未呀？
佢唔係真喊㗎，扮嘢㗎咋。
頭先我哋玩閃避球，阿松佢姐手姐腳咁閃避不及，食咗幾廿個波餅。
用科技改良稻米產量。
我會好好珍惜呢段關係。
呢種植物嘅生命力好強。
佢為咗趕deadline，直踩卅六個鐘。
佢玩魔術真係有一手。
佢終於開聲支持自己老婆。
近年不時有動物同市民喺郊區畀非法設置嘅捕獸器整傷。
佢天生麗質，唔使打扮都咁省鏡。
個柔道高手一下就將襲擊路人嘅暴徒摔低制服咗。
因為老闆放咗假，所以佢想偷雞早啲走。
小美咁靚，C位非佢莫屬。
唉，好灰機呀，我又收咗張好人卡喇……
班房發出一陣歡笑聲。
佢老細成日拖糧，搞到佢萌生去意。
一見到佢哋傾偈就知佢哋喺度夾計整蠱其他同學。
佢俾人淋鏹水毀咗容。
一名獨行劫匪搶劫油站。
嗰幾蚊唔好斤斤計較啦！
呢次佢點樣度橋都冇符㗎嘞。
用新卡買嘢仲會送簽帳額㗎。
呢個素人拍片放上YouTube之後一夜成名。
我啲數學點同佢比呀？
呢班軍官因為殘害平民嘅暴行而受到審判。
引唔夠資料篇文唔會高分。
喂，請問係咪陳小姐？
你架車好鬼扽，坐到我想嘔。
將啲煮好嘅麪瓊乾水再炒。
睇路徑照計個風會係東登。
呢間公司嘅員工好後生。
他喺美容院店裏做咗三年學徒，而家出師啦，可以獨當一面做老闆。
民眾痛恨奸商無良，發國難財。
呢隻面霜含鉛量超標。
已經十一點喇喎，佢仲未蒲頭？
阿媽覺得坐纜車好恐佈。
我由香港飛去慕尼黑轉機去柏林。
佢做咗好多唔好嘅事。
要由主婦變做職業女性，實在唔係一件容易嘅事。
筆車馬費梗係要計返落開支條數度啦。
佢急急忙忙走咗出去。
讚美上主，哈利路亞！
嗰度頂晒櫳得二十個人喺度。
架小巴咁cut線都有嘅，嚇春我吖！
阿傑講故事講得好生動，所以小朋友好鍾意佢。
政商界不乏名門望族。
我揸住幾百萬現金，唔知係咪應該入市。
阿sir做嘢唔使你教。
佢助選出咗唔少力㗎。
海底發生地震，引起海嘯。
佢做嘢好仔細，照顧BB應該冇問題。
塊包漚咗啲菇出嚟喇，快啲掉咗佢啦！
佢成日唔記得自己搬咗去海邊，八號風球嗰陣仲大安旨意咁瞓晏覺。
佢份人好摺㗎，淨係蒲拉把㗎咋。
對波鞋著咗幾耐呀？咁舊嘅？
佢自從屋企人過身之後，一直都好憂鬱。
我哋眼前有好多問題要處理。
高價收購二手iPhone
佢咁細粒，唔使理佢。
請細心欣賞呢場表演。
啪骨瘦面？冇啲根據！
入咗大學就趁手揾返個女朋友啦。
佢驚得滯，發軟蹄跪低咗。
佢將個仔寄養喺朋友屋企。
窮人繼續窮，揾個竇口都冇。
新生踴躍參加迎新營。
行完二百六十八級樓梯上大佛，阿梅上氣唔接下氣。
佢淨係識出聲，做嘅時候就唔出力。
我依撈七去硬㗎喇，乜都唔理㗎喇！
對我嚟講見番你係一個驚喜。
呢間餐廳都幾OK喎。
聽講呢科爛grade㗎喎。
五千蚊港紙一張凳？坐喺上面可以醫cancer㗎？
呢套話劇聽日正式上演。
睇靚女係一件賞心悦目嘅事。
佢哋幾兄弟爭鬥父親留下嘅遺產。
條港女見到啲大隻佬即時濕撚晒。
呢套戲引起觀眾嘅共鳴。
官員召開緊記者會，通報最新疫情。
呢啲冒牌貨粗製濫造，一睇就知係假嘢啦！
你塊面好似批盪噉，好核突。
呢種發展模式並唔係香港所獨有。
我哋有家庭聚會嗰陣，就會閒話家常。
點解你唔自己出面將件事講清楚呢？
年青人應該趁後生出去闖吓。
外地旅遊，一定要小心啲呀。
件褸for佢嚟講會唔會大件咗啲呢？
佢靠節食同做運動減肥。
一睇就知你着細碼啦。
衞生署科學主任（醫務）
零食對你身體冇益㗎。
你唔好咁蛇𠺌啦，少少頭痛唔使睇急症呀？
小美從小就立志做醫生。
咁都撞到佢，真係冤家路窄。
我哋未必能夠完全理解死難者家屬嘅切膚之痛。
你當年謝師宴喺邊間酒店搞㗎？
我俾兩百蚊你幫我買嘢，制唔制？
陳老師期望我哋都能夠成為有用嘅人。
今日氣温介乎19至23度之間。
佢係都唔食菜，我都冇佢符。
我頂唔順我班諸事精同事喇！
藥房側跟係金舖，金舖旁邊又係金舖，金舖隔籬嗰間仍然係金舖。
為咗了解貧窮地區小朋友嘅生活，我哋特地安排呢次探訪。
諸葛亮嘅智謀無人能及。
佢披荊斬棘，艱苦奮鬥，先至有今時今日嘅成就。
唉，呢排窮到燶，搞都要攞隻錶去舉。
同我cancel咗張單佢。
呢個新市鎮嘅童黨問題仲未根除。
你想嘔就食粒話梅啦。
阿明份人孝順又細心，靚仔之餘又有才華，事業仲如日方中，係好多女仔眼中嘅筍盤。
呢樖樹長期受到風雨侵蝕，有隨時倒冧嘅危險。
冇得鬥，我爭人一皮。
今次事件純屬意外，你唔需要自責。
縱使戰爭即將來臨，佢同朋友仍然談笑風生。
開學冇耐，份外忙碌。
疏導雨水，需要暢通嘅渠道。
佢成日都西口西面，好似嬲咗全世界咁。
我要將政敵連根拔起。
過量伐木會破壞生態系統。
要證明疑犯謀殺，首先要證明受害人嘅死同疑犯嘅行動有因果關係。
小心！前面有好大個水坑。
偷完衫又偷錢，你都食得禾米多喇，今次一定唔會放過你。
欸，咪郁，你呢就畀啲有毒嘅躝藤呢就拮親，我呢已經同你啜啲毒呢啜到七七八八嘞。
嗰隻嘢又喺度尖叫喇，黐線㗎！
坐望星空，夜涼如水。
佢用複製品換走咗幅名畫，以為神不知鬼不覺。
煮餸嗰陣俾油彈親隻手，即刻起泡。
我唔識用花紙包禮物。
佢事後去醫院驗傷，好彩冇大礙。
好多人都話黃大仙有求必應。
頭先落好大雨呀。我件衫濕到淰晒。
嗰個教授係一個老學究，都唔識變通。
我老公好鬼冤氣㗎，隔幾個鐘又打嚟問下我點，話掛住我喎。
我唔阻住你喇，驚分你心。
呢單嘢你同我做得好好睇睇，如果唔係唯你是問！
十號佳麗眾望所歸，成為香港小姐冠軍。
人嘅五覺可以幫我哋增加對呢個世界嘅認識。
糖水舖口碑好，客人自然絡繹不絕。
持證人要擁有香港居留權。
佢可能會去外國讀書。
佢成日做埋啲奇奇怪怪嘅嘢，我都睇慣喇。
你鍾意食傳統月餅定冰皮月餅多啲？
呢個係我最錫嘅學生。
係採用百分百天然橡樹蛋白乳汁提煉而成嘅。
嗰間大酒樓執笠，遣散咗過百員工。
覺唔覺佢成日慳住慳住咁做人，好鬼寒酸？
立法會議員喺會議中途離席抗議。
南華夠唔夠quali打德甲西甲或者英冠？
今晚我哋有三十個人。
最新嗰集嘅《科學》雜誌好猛料喎，講銀河系中心嘅超大黑洞。
呢個甜品會用到砂糖。
而家啲藥檢好勁，冇乜人可以食禁藥都查唔到。
我哋要團結一致對抗疫情。
機電署話會回收所有個插頭上面有「美美電器」字樣嘅風扇喎，話有短路風險。
好心你份人就唔好咁自大，成日以為自己全世界第一啦！
佢條前女靚過而家嗰個喎。
你姪仔個樣好正太，搞到我想搣佢塊面。
記得鎖好門窗唔好等啲賊有機可乘啊！
佢呢幾個月一連擔正幾套劇，實係無綫嘅當紅小生定嘞。
皇帝政事繁忙，日理萬機。
乜你咁粗心大意㗎，成日都唔記得帶鎖匙！
唔好一味附和，畀啲自己意見嚟。
主隊先聲奪人，比賽開始就先入一球。
日頭曬到路面有啲矇。
見到把抽氣扇就扯火，款設計咁核突都有㗎！
我平日有咩做？冇㗎，落公園散下步，同啲街坊吹下水咁囉。
廉署喺度查緊一單舞弊案。
佢主導咗今次嘅計劃。
小心，杯上面有個裂口。
我買咗最新嗰部電腦喇，係咪好葡萄先？
冇醒起要幫你買嘢添。
佢鍾意踩單車同打羽毛球。
總統單刀赴會解決咗雙方嘅利益衝突。
等我仲以為中獎，原來發夢咋！
而家香港係個神台桔。
要做嘅都已經做晒，就等老爺點樣判嘞。
你而家先話自己未夠秤？快啲落咗個仔佢啦。
法律文件嘅字眼一定要清晰。
佢喺呢套戲嘅表演絲絲入扣，令觀眾難以忘懷。
尋日我囈咗阿松一輪佢先肯借兩舊水畀我。
唉，見佢孤苦伶仃咁可憐，又點捨得丟低佢響街度吖？
佢做嘢周時未做完就冇咗個影，冇厘搭霎。
肉材出咗水先可以辟腥。
佢係我嘅恩師，因為佢喺課堂以外，教咗我好多做人嘅道理。
有學生喺週會時大叫，即場畀老師罰。
我日日游水又跑步，希望雙管齊下減到肥。
我需要啲時間消化老師講嘅理論。
我寫包單佢遲硬到；條友分分鐘而家仲喺屋企換緊衫。
一返屋企，最舒服就係撻落張梳化度。
我想買條頸鏈畀我老婆仔。
由於天雨關係，我哋要終止一切户外活動。
得幾丁友，點開會啊？
今晚do唔do嘢呀？
話因為「若甲則乙」邏輯上無效，所以乙一定錯，係一種謬誤，叫謬誤論證。
呢度我揸弗，即係我話事！
全新手機，耀目登場。
唔好喺扶手電梯上面走啊，好危險㗎。
經過多次維修，呢間大屋終於恢復原有樣貌。
佢面不改容咁吞咗成碟蠶蟲落去。
呢個婆婆為咗尋親，當咗佢媽媽臨死前留畀佢對手鈪，先有錢喺報紙落廣告。
我三點度係噉意食咗啲嘢，跟住又要開工喇。
人到老年冇仔冇女就會好落寞。
你能唔能夠分辨出邊個真邊個假？
隻貓成日纏住佢，唔俾佢做嘢。
呢間cafe做咗兩年都未翻本。
呢篇文章太過雜亂，揾唔到中心思想。
你噚晚冧咗檔，俾人老笠呀！
你又話要考間好學校，依家又貪玩唔肯讀書，咁樣南轅北轍嘅做法，又點會考得好入學試呢？
個市一夜之間跌咗咁多，今次真係蝕到渣都冇喇！
即使我俾你去溜冰，你都唔識溜啦！
地震令到大廈冧咗，預計活埋咗大約五十人。
本港出現新品種嘅蝴蝶，佐證有關氣候暖化以致物種北移嘅推測。
跟呢間旅行社好穩陣。
幅畫畫到花哩花碌，我分唔到邊樣打邊樣喇。
嗰架Benz失控衝上行人路，車到途人。
走法律罅唔係犯法，不過咁危險嘅嘢最好唔好做啦。
結婚戒指應該戴喺左手嘅無名指。
你到左樓下就發個輪俾我，我嚟接你。
昨晚落日的晚霞十分好看。
澳牛係第一間用忌廉炒蛋嘅餐廳，超滑超好食。
咁凍仲著短裙肯定淫底。
天變一時，人變一世！想要改變一個人嘅本性，真係好唔容易呀。
陰宅嘅風水可以關係到後人嘅運氣。
你今次可以喺英國做研究，仲唔恨死隔籬？
佢打波整親條腰，唞咗成個月先恢復。
phy chem bio
呵呵呵！聖誕老人嚟喇！
你已經打爛咗好多隻碗喇。
佢好等錢使，係噉接job。
核酸測試結果呈陰性。
人撻朵你撻朵，依家無人識你喎，你邊位呀？
你望咁耐㗎？望到入晒神呀？
我同佢表白，佢拒絕咗我。
佢照顧唔到佢老豆，要送佢入安老院。
個個都以為我好受妹妹歡迎。
佢間公司燒錢燒得好快，再噉落去就嚟破產架喇。
我個仔正一大食漬嚟，我懷疑佢生蟲。
議員嘅質詢正中佢嘅死穴。
不如我地搭檔搞番盤生意？
我好鍾意食龍眼，鍾意佢隻清甜味。
咁耐冇見，唔知佢仲記唔記得我呢？
做乜烚熟狗頭噉嘅？陳生又講笑話？
謠言止於智者，唔一定要澄清嘅。
過埋呢個山坡，就會到目的地㗎喇。
十二歲以下嘅細路仔一律半價收費。
你嚟之前打個電話俾我先啦。
你冇資格同我講條件！
呢個字寫錯咗，擦咗佢啦。
一地垃圾，好唔衞生。
馬戲團嘅表演令台下嘅觀眾睇到目瞪口呆。
佢哋兩個自從上次吵大鑊之後一直都面左左。
現場滿目瘡痍，一片凌亂，令我難過。
泊車收費係五十蚊一個鐘。
為咗應援自己嘅偶像，唔少粉絲都帶咗燈牌同埋標語。
毒男通常都會畀佢哋啲同儕排斥。
一百蚊三件，隨便揀啦。
啲生蠔食唔食得㗎？睇落好似唔多新鮮。
法官大人，我唔認罪！
佢病咗兩個月都未好。
啲嘢冇咩大用嘅，趁搬屋就揼晒佢啦。
佢無聲無息噉就消失咗。
我成日形住有人跟蹤我。
我隸屬101空降師。
再揾唔到嘢做就真係要乞食喇！
弊喇，個監視器香咗，點會咁㗎？
校園毆鬥事件越嚟越嚴重。
講真，我有諗過報警。
我嘅家族史淨係可以追溯到清朝末年。
俾人用鞭打咁痛，我想像唔到點會有快感。
你唔好諗住自己生得高大就可以恃強凌弱。
我想像唔到點解有人可以咁兇殘。
你有咩事就射波，都幾冇責任感㗎喎。
呢個臨時街市已經開咗成十年，仲未有計劃拆。
中咗毒唔一定要洗胃嘅，不如等醫生睇吓先啦。
我唔想移民，因為我唔捨得啲朋友。
佢係竹升仔，唔識寫中文。
隨住時間嘅過去，嗰件事已經逐漸被人遺忘。
政府話普選要循序漸進，但係市民想第一屆就有公民提名。
下次再揾我哋幫手啦。
陳生一向好自私，抵佢而家眾叛親離。
個細路好慘㗎，一出世就俾佢老豆老母抌低喺孤兒院門口。
當其時我響自己間房。
既然份功課你都做咗一半，唔掙在做埋另一半啦。
你再嘈我就用藤條𢞵你。
副偈個電池好似冇電，撻車撻極都撻唔着。
老公訂咗間餐廳同我慶祝十週年結婚紀念。
「跌咗粒糖落枱底添！」「攞枝筆撩番佢出嚟啦。」
主席講完中文講埋英文，十足十NICAM噉呀。
你做咩爆咗個秘密出嚟？
政府安排大量梁粉入去各個委員會。
呢部電話三百蚊就有交易喇！
水係無色無味嘅液體。
查理‧卓別靈係默劇大師。
佢考試都唔温書，唔合格與人無尤㗎喎！
佢咁削，點會係我對手啊？
旱災令農作物大量失收。
佢咪就係嗰個奀到冇得再奀嘅茄喱啡囉。
我哋複習返上堂嘅重點先。
天下合久必分，分久必合。
你五分鐘就跑完千六米，我就唔得喇。
而家同人講自己係左翼都好似出櫃咁難開口。
呢個道士聲稱佢識法術，可以知道下期六合彩開乜嘢冧把。
本書啲字密密麻麻噉，睇得我好辛苦。
我哋要喺崎嶇嘅山路上面行走
呢個委員會透明度好低，從來冇人知道實質工作係咩。
二次大戰，為咗逃避日軍，我父母就走難嚟咗香港嘞。
好多學校都會揀百褶裙嚟做校服。
熔咗條金鍊佢，唔知有幾錢呢？
你叫佢戒煙佢都唔係一日就戒到㗎。開講都有話：江山易改，本性難移啊。
嗰個巫婆化身做一隻貓。
明仔因為啲乜乜乜原因，所以今晚唔來嚕。
我好鍾意梳乎厘脹卜卜咁嘅樣。
你個死仔做嘢亂咁嚟，依家搞出個大頭佛啦！
呢盤生意一年可以賺一百萬㗎。
屋企有兩個女喇，今次追仔。
知己相逢，實在係平生一大快事。
得返一日時間，我睇佢仲有咩符弗。
又係你話嘅，閒事莫理吖嘛。
呢款電話嘅外形比之前圓滑。
嗰個靚女係攣㗎，你唔會溝到佢㗎喇。
天氣凍咗，攞張棉被出嚟先。
青馬大橋屬於吊橋嘅一種。
嗰個男人扮醫生喺醫院度幫人睇症，成兩個月先俾人發現！
總公司屬意由你出任子公司嘅總裁。
成條team趕緊project打緊仗，我冇時間傾下個月個典禮點安排啊。
點解啲衫fet晒出嚟㗎？快啲擺返入衣櫃度。
佢成日想中六合彩，但係廿年嚟連安慰獎都未中過。
電視時不時翻兜周星馳啲戲。
今日阿松返學被miss沒收電話。
間屋一啲動靜都冇，唔似有人住。
呢個人好和善，好容易相處。
唔少街童係無學返嘅細路。
呢碟餸雖然醜樣啲，但係味道唔錯㗎。
阿婆一朝早就落街耍太極。
呢間個賣點咪係難食囉，熱潮過咗就冇人嚟㗎喇。
個個細路仔都貪玩架喇！
因為有太多大陸遊客，而家有好多舖頭都肯收人民幣。
我哋已經抵達目的地嘞。
你將啲文件撥到嗰度。
你唔好咁樣陀累人啦！
你一年有幾多日年假啊？
有人話用咗學行車會遲啲先識行。
你老公會唔會嚟同我哋一齊食飯？
空山無人，月色蒼涼。
警察需要保護証人嘅人身安全。
你啲粉甩晒嘞，快啲補吓啦。
諗咁多做咩呀，做嘢啦！
而家子宮頸癌可以預防㗎喇喎，有疫苗打㗎嘛。
嗰隻帽冇哥隻帽咁靚。
有人話用電動牙刷啲牙會乾淨啲。
小明拾金不昧，執到個銀包有幾千蚊都交返俾警察。
佢哋為咗嗰幾份逐字稿趕頭趕命。
我今日出貓俾個老師斷正。
佢冇同理心㗎，睇住人俾人打仲笑得出。
偉大嘅母親願意犧牲自己去救仔女。
你內心究竟諗緊啲咩？
尋晚有兩幫人喺酒吧打交。
我每日返工都會行過呢處。
我哋一路行一路問人，話咁快就到咗目的地。
動畫入面啲女仔成日八字腳好似好可愛咁，但現實如果成日咁嘅話好傷腳㗎。
唔少人只係做花生友，恥笑其他人。
我哋每個月都會舉行讀書會，每次主題都會喺月頭公佈。
捉拿賊人係警察嘅份內事。
呢排冇錢到飯都唔敢食。
為咗避開喺機場嘅狗仔隊，佢哋揀咗朝早嘅班機去曼谷。
老婆又發狼戾喇，少少事嘈到拆天。
鈉同氯化合黐埋一齊就會變做氯化鈉－即係食嘢用嘅食鹽。
上日收報過24000點。
出張太空卡唔怕畀合約綁住。
大家對呢個計劃仲有冇意見？
呢個係我個仔，佢今日嚟舖頭做幫工㗎。
我哋兩個都有過電嘅感覺。
近日，天水圍發生一宗奪命車禍，造成多人死傷。
呢個老人家九十幾歲仲好壯健。
上到山頂，全個海港一覽無遺。
個廁所臭崩崩嘅，你幾耐洗一次馬桶㗎？
由於品質欠佳，我哋決定更換供應商。
你感冒，就要留喺屋企休息，唔好出去喇。
電話冇人聽，佢唔喺屋企定啦。
佢係學校嘅活躍分子，個個都識佢。
根據法庭嘅強制令，佢要去戒毒所接受治療。
你唔可以入去呢間房。
生完仔唔好即刻食補品呀！
家陣老笠！要錢定要命？
今晚有無興趣一齊睇吓小電影呢？嘻嘻。
珍惜現在擁有嘅一切。
所以我一直都冇噉做。
佢整咗啲簡單嘢食招呼朋友。
佢喺網上講就叻，正一鍵盤戰士。
一班悍匪械劫銀行，並且槍傷途人。
佢坐喺度發吽哣，個心都唔知飛咗去邊。
打完仗，好多房屋都變得殘破不堪。
因為父母反對佢拍拖，所以佢決定離家出走。
佢講嘢真係太多漏洞，令人忍唔住想吐糟。
撑飽好行喇，夠鐘開工。
架船咁𠺘，我有啲暈。
數目咁大，你最好寫張欠單俾我嘞！
中學畢業之後，佢一面工作，一面自修，希望出年考入大學。
嗰個魚池嘅深度係三米。
你幾點鐘返？我睇吓幾點開始蒸定條魚。
我今日嚟係專誠同你負荊請罪㗎。
雙方嘅支持者互相喝倒彩。
我教緊外國人講廣東話。
地震發生後，當局立即宣佈嗰區做災區。
你望下嗰個乸型，記唔記得佢？
今晚月色皎潔，最啱曬下月光，賞月談心。
我見過銀河，望落去仲以為係一嚿雲。
阿松係個十分之打得少嘅人。
佢咁忙，邊有閒情逸致同你賞櫻吖？
你成日偷懶，因住俾老細炒魷魚啊！
你敢搶老細嘢食？冇大冇細！
考埋呢個試之後，上學期就完喇。
坐得正經啲，唔好䟴腳！
祝你晏晝個面試順風順水，加油！
我唔鐘意飲港式奶茶。
我好想揾個高手較量吓棋藝。
呢間公司可以話係IT界嘅少林寺，訓練咗唔少人材，響果度做過嘅人技術都有返咁上下。
佢咩都食到盡，好難會有朋友。
公司因為虧損太嚴重，要裁員。
你咁冇人性，因住生仔冇屎窟呀！
啲人去荷蘭旅行，通常都會買對木屐做紀念品。
呢件衫又平又靚，簡直係物超所值啦！
你上車打俾我，我落嚟站頭接你吖。
你哋今次遇到意外都大難不死，快啲去還神啦。
律師向死者家屬宣讀遺囑。
雅枝竹蘋果紅蘿蔔腰果湯
我第時結婚都想揾返主內弟兄。
架小巴衝落去衝得咁快，你都咪話唔驚。
佢呢一刻感到極其平靜。
過數之後畀張入數紙我。
今次嘅賽制係回合制。
我哋呢啲散户仔邊夠啲大鱷鬥？
佢連一隻蛋都唔識熠，更何況係煮晒成餐飯？
巴西只係俾荷蘭炒咗三球，已經好過上一場對德國㗎喇！
每逢週末，呢個郊野公園都有三五成群嘅遊人燒嘢食。
你哋各不相讓，最後只會兩敗俱傷。
我1997年喺香港大學畢業。
唔好咁唚氣啦，我知點做㗎喇。
今日嘅營業額低過預期。
頭先搭錯𨋢，舂咗去上面嗰層。
臣某誠惶誠恐，頓首頓首。
隨住社會發展，石澗嘅景觀亦有所轉變。
已經成個星期冇落雨，天氣好乾燥。
開咗一晚通宵，搞到腰酸背痛。
阿爺佢有心臟病，唔受得刺激。
當時全國各地文人積極呼應「我手寫我口」原則。
細佬係屋企入面年紀最細嘅人，所以冇乜話語權。
呢個明星拍咗套成名作之後，人氣一直居高不下。
呢條友無惡不作，太可惡！
佢凝神一睇，覺得紙上面嘅字不斷跳動。
夠鐘茶市喇，一齊去執番幾件平點心。
我真係勢估唔到而家書店連奶粉都賣埋。
你咁夜返屋企，唔驚俾老婆扭耳仔咩？
日軍喺南京四處姦淫。
我發惡夢嚇到成身出冷汗。
我哋廠頭頭得十幾個人。
我爸爸冇讀過書，係個粗人，你唔好怪佢唔識禮儀啊。
亂拋垃圾咁冇品都有嘅！
佢噉講即係間接承認中意你喇。
佢呢一身打扮好特別。
起條行人天橋都收幾十億，咁樣cap水好過去打劫銀行啦。
佢成日食飯時間就冇咗影，唔知係咪去咗拍拖？
相遇一刻，我覺得時間靜止咗。
既然你哋唔係同路人，仲搞咩初選？
佢哋喺條村度霸咗塊地。
我知你都唔係專登嘅。算啦。
政府專權，人民都過得好辛苦。
武漢肺炎肆虐，個個都匿埋喺屋企唔敢出街。
三點三喇，去食下午茶啦！
佢對飲茶有特別嘅喜好。
皇馬而家輸緊一球，但係我買佢贏㗎。
青山電纜隧道可以容納八組高壓電纜。
疑匪係一名30歲女子。
呢啲嘢舉手之勞啫，唔使客氣喎。
佢瞞騙政府領取失業救濟金。
今次件事，就當係好好咁上咗一課。
葉問頃刻之間打低咗十個日本仔。
佢哋成家人都好中意睇波㗎。
男仔同女仔要卡喇卡喇噉坐。
調整呼吸可以幫助我哋入睡。
我決定離職移民外國。
你杯檸水想落幾羹糖？
佢好鍾意喺台上面爆肚。
呢間公司嘅印刷品質素好好。
佢握緊拳頭，好似想打人噉。
聖誕樹上面掛咗好多飾品。
我聽日比份約你睇睇。
有理想好啊，咁個社會先會有進步嘅動力。
船體入水之後開始傾側。
黑雨嗰時，學童應該留係屋企。
你咪聽佢講，佢得把口㗎咋。
我哋聽日一齊去嶺南大學嘅諮詢日。
佢中意通過嫖娼解決性需求。
池塘裏面啲魚顏色好靚呀！
佢抱住個女，望住佢瞓。
疫情底下，籃球場仲未重開。
家姐想喺擺酒之前減五磅。
呢段路忽然間由80咪限速收到50，好多司機一唔留神就俾人影快相。
今個月嘅收支平衡係正數定係負數啊？
就係呢個死肥胎！做佢！
「靚」同「醜」係反義詞。
我校咗聽朝七點鬧鐘。
酒廠宣佈兩款威士忌將會喺今年內停產。
遊客嘅足跡遍佈全個國家。
綜合各種記載分析，我哋冇辦法排除呢段秘史嘅可信性。
喺音樂上，節奏嘅強弱係好重要嘅一環。
兩間大學嘅醫學研究水平叮噹馬頭。
佢年紀細細，就肩負起養家嘅重擔。
啲雪耳要發咗水先煲㗎。
佢因為犯規畀球證foul咗出局。
「真係唔該晒你啊！」「唔使客氣！」
你知唔知附近邊度有得撳錢呀？
我哋要記錄低依個重要嘅時刻。
利物浦以十球壓倒曼聯。
我都好耐冇見過令千金喇。
喺室內戴帽係好冇禮貌㗎。
呢個係我自己設計嘅網站。
晏晝飯都未落膈咁快又下午茶？
呢個音樂會好好聽，但係美中不足嘅地方就係太短。
佢對睇書嘅熱情好快就冇晒。
我今日專程嚟探你㗎！
佢哋兩個已經傾咗成個下晝，但睇法依然南轅北轍，無法達成協議。
佢細個嗰陣好老積㗎，成日學啲大人語氣講嘢。
冇見咁耐，你大個仔咗好多喎。
呢支係天文望遠鏡，可以睇星星㗎。
你嘅飛行哩數夠你兑換一張來回歐洲嘅機票。
呢個海灘嘅細菌含量超標，唔適宜游水。
阿松咁大個人重係好畏懼啲鬼神嘢。
廣東話保留咗好多中古漢語嘅特徵，但係又有少少似百越人嘅語言。
人哋個個喺度專心揾料，你就係噉喺度問埋啲戇鳩問題，不如都係出少句聲當幫忙啦。
阿松連續三晚唔瞓覺狂打機，今朝突然間發羊吊跌低暈咗，畀人車咗去醫院。
如果冇咗你呢枝盲公竹帶路，我一定會盪失路啫！
街邊流動小販賣嘅嘢食好唔衞生。
律師話呢個人係出於貪念而犯案。
一個有盜竊癖嘅人根本無自由意志去揀唔偷嘢。
迪士尼夢幻世界令你覺得離開咗現實生活。
佢殺人只係因為一念之差。
鋼琴係一種音域好闊嘅樂器。
呢間茶樓啲點心好出名。
佢啲笑話都唔好笑嘅！
佢個人好散漫，唔可以集中精神做嘢。
而家啲細路十零歲就咬住口煙，真係睇到都眼火爆。
諸法無我，諸行無常。
聽到嗰首歌，令我黯然神傷。
兩位，即係噉，你哋耍花槍，細聲啲呀。
佢係一個口甜舌滑嘅人。
呢隻雞幾肥美喎，就要呢隻啦。
搬遠咗搭車每日貴十蚊，都幾襟計㗎。
八卦雜誌嚟㗎喎，你點會期望佢有報格呢？
英鎊兑美元做緊幾多錢呀？
阿松佢乜嘢書都唔睇又冇嚟貴格，真係冇修養！
我唔係幾同意佢嘅處理手法。
笑得自然啲，唔好咁拘謹。
你個死剩種快啲過主啦，唔歡迎你呀！
有效期至今年8月31日。
我呢排手頭緊，可唔可以借啲錢嚟用？
食多啲生果會健康啲。
一眾港隊成員加強訓練，希望可以喺下個月嘅選拔賽達標，拎到下屆奧運嘅入場券。
我以下所填嘅標點通唔通啊？
地方政府受到中央政府嘅箝制。
喺利字當頭嘅社會，人心好容易迷失。
你個頭褸褸丘丘冇嚟精神，執下佢啦。
直到今日，科學家都仲未解釋到點解恐龍會絕種。
呢啲招數攞嚟呃細路仔就得！
手術前要禁食六個鐘。
大家都希望佢唔好咁快退休，繼續留任。
個耳筒幾襯你個電話。
爆炸之後，飛機嘅殘骸遍佈海面。
哎吔！我冇帶鎖匙喎。
政府總部門外有人因為政改方案而抗議，與此同時，新界亦都有同類嘅示威。
佢咁麻煩，係得你先頂得順佢。
你噉嘅貓樣學人選美？
純粹發泄下工作嘅苦悶咋。
呢單生意好少油水咋噃。
你件衫有好多條貓毛。
少少斑點啫，唔覺嘅。
通常話大排檔炒嘅餸特別夠鑊氣，其實好可能係因為坐得近個爐，香味撲鼻。
有錢佬越嚟越有錢，根本冇可能脱貧。
罐頭過咗期，抌咗佢啦！
全公司都睇阿姐頭㗎！
嚱，佢識咩吖，嚟嚟去去咪淨係得嗰兩三道板斧。
喺流感季節裏邊，大家應該加倍注意衞生。
為咗揾更加多嘅土地，拓荒嘅過程係必要嘅。
你喺站裏面邊個位啊？
佢哋坐咗喺度差唔多一個鐘。
佢而家對奶髧下髧下咁，肯定以前做過手術嚟啦。
冇可能，總之呢件事冇得傾！
每次叫親凍檸水，阿媽都問點解唔叫檸茶，話檸茶抵飲啲。
咁淺嘅嘢佢都唔識，我真係比佢激到我扎扎跳。
聽講佢衰老強，入咗去坐喎。
呢個任務好重要，唔理點都一定要完成。
觀眾嘅掌聲係最好嘅鼓勵。
我知單戀好傻，但係我忘記唔到佢啊！
我部相機唔見咗個叉電器，想揾地方配返個。
近來經濟唔好，呢類開發計劃只能束之高閣。
山上面瀰漫住白茫茫嘅霧。
啲人走晒之後，呢度終於靜返。
佢哋喺度交涉緊交易嘅金額。
經期食朱古力可以減輕不適。
氫氣球可以浮喺空中。
嗱，肥佬黎，呢鋪我就撐你喇！
見佢搬得咁辛苦，咪幫輕下佢囉。
佢年幼嘅時候，父母就先後去世。
成單嘢根本就係條友自編自導自演去攞着數！
我都算好彩，冇温書都合格。
查實邊個服係多啲人玩？
呢個手袋要三千蚊，好貴啊。
你今次成績突飛猛進，值得褒獎。
攞張砂紙磨一磨佢吖。
啲生意咁差，扣埋租金同人工，就冇錢落袋喇。
請各位鼓掌歡迎我哋嘅嘉賓。
個羹可唔可以上咗先？
每逢拜年總有啲唔通氣嘅親戚問人而家揾幾錢人工。
個政府實係屎忽痕，明明冇事都要推版權修訂案。
求下你俾個包我食吓啦！我已經三日冇食過嘢喇！
呢部電視機用全新科技，畫質一流。
呢排治安唔好，晚黑唔好咁夜返呀。
我覺得overall嘅效果都好好。
班鬼子佬邊係我哋廣東人嗰皮？
考數學唔帶計數機，就好似上戰場唔帶鎗一樣。
我聽講血庫唔夠血，所以特登出嚟捐血。
雖然中文大學唔係香港最好嘅大學，但係好醜都叫三大
呢套配套教材針對英語聽講讀寫四方面。
媽咪，個Q版公仔好可愛呀，我想要呀！
矩陣乘法係唔可以調亂先後次序㗎。
做得家務少，隻手啲皮膚咪咁光滑囉。
嗰度有棚人聚集，唔知搞緊乜。
件事攪成噉，我都覺得好無奈。
呢隻係灰色唔係粉紅色喎，你係咪有色弱？
做乜食得咁狼死，小心鯁親。
佢有一個致命嘅缺陷，就係冇耐性。
我無論如何都要翻案㗎喇。
各類飽餅，恕不回尾。
睇A片唔好睇得咁張揚啦。
雖然個經紀講到個樓盤又平又正，陳太都只係將信將疑，未肯買。
因為生長環境好，啲花生得好靚。
條八婆梗係收到風今日要俾個鹹濕大老細照肺，先至打扮到咁姣嚟返工啦。
呢個族群長期受到政府嘅打壓，但係佢哋都繼續發展自己獨特嘅語言文化。
個女仔暗啞底為大家做咗好多嘢。
拎啲嘢食出嚟廳度睇電視啦！
我只係可以約略解釋理論層面嘅嘢，至於實際操作，你要自己摸索。
問心嗰句，你有冇鍾意過佢呀？
疫症底下生意慘淡，業主仲要加租，仲唔係趁火打劫？
個個官都A字膊，點忍啊？
豉油街周不時都有人做街訪。
後巷俾啲舖頭霸佔晒嚟擺貨。
個池咁深會浸死細路。
我唔同你捉棋喇，次次都係你贏，都唔好玩嘅。
項目總值大約30億元。
你唔好喺度日哦夜哦啦！
呢條毒男中二病發作，以為自己係佐助。
酒會嘅嘉賓好快會陸續到達。
人哋鬧緊交嗰陣你仲加把口埋去，咁只會火上加油囉。
條粉皮一個唔該搶晒我哋功勞，喺上頭面前扮到一個人貢獻咗好多咁，好狗囉。
呢排轉天氣，化妝好易浮粉。
個蛋糕密質質噉，好難食。
張茶几太矮，搞到我拎咖啡嗰陣要彎低條腰。
因為上堂嗰時瀨尿，佢俾人三六九咗成年。
我個account之前因為用假名俾人封咗。
我印象中佢唔係咁嘅人。
香港啲差佬仲係揸緊左輪。
用唔同顏色嘅快勞去裝唔同項目嘅資料，咁咪冇咁易撈亂囉。
如果政府加税兩成，真係暴動都似。
佢都係校草？唔好玩啦。
呢間公司一年蝕咗幾億，啲股東都急住斬纜。
你聽日過嚟我舖頭，我揾個夥記同你跟進下吖。
最近嗰間公司又翻兜佢以前啲飲品包裝喇。
父母對我有好大嘅期望。
交多啲波，咪咁獨食。
佢喺呢度一個人都唔識，俾我都一聲不響坐埋一邊啦。
我尋晚瞓瞓吓突然間紮醒咗。
呢排好多扑頭黨，夜晚行路小心啲！
我漏咗銀包喺屋企，而家仲喺酒樓坐緊茶監呀。
撞啱我噚日見到佢，我就話咗件事俾佢知喇。
佢份人吹毛求疵，個個都怕咗佢。
每逢星期日，中環都會有好多賓賓。
佢知道競爭對手仆街之後就吹BB，好似好心涼。
探戈舞嘅舞姿好優美。
飲唔同嘅酒要用唔同嘅酒杯。
今年股票投資損晒手。
佢唔單止日日加班，有時甚至乎冇得放假𠻹。
我架車早兩日行行下跪低咗，車房話係冧波箱，而家拎咗部車返廠整。
個個都一啤啤噉嚟，係得我一個單身咋。
今日呢隻股票又有一股幾唔錯嘅升浪
嚟香港進行旋風式訪問
前提一，所有身分證上面嘅性別寫住男性嘅人，法律上都係男人。前提二，方方身分證上面嘅性別寫住男人。結論就係，方方法律上係男人。呢個就係演繹論證嘅例子。
我真係唔係幾好意思去勞煩人哋。
兇徒一刀捅落嚟，受害人慘叫咗一聲就死咗。
去咗旅行一排，信箱堆積咗好多信。
有請大會嘅攝影師到台前預備。
我就係要煮到佢身敗名裂，冇得翻身。
啲人話全身麻醉會蠢咗㗎，醫生你話會唔會㗎？
經理炒咗一個成日遲到嘅職員，殺一儆百，希望其他職員準時返工。
佢今晚打扮得好豔麗啊。
我唔妥佢好耐㗎喇，今鋪佢仲唔死？！
喺韓國，幾乎所有男人都要服強制兵役。
佢呢啲百萬富豪打跛腳唔使憂，梗係講得出啲咩金錢唔係萬能呢啲咁奢侈嘅豪言啦。
你聽日去chok吓佢，睇吓佢會唔會知啲嘢。
今個星期日學校有銅管樂表演。
我睇睇個進度再答你吖。
連綿嘅丘陵上有好多座風車，形成壯麗嘅景觀。
可唔可以幫手買嘢飲呀？
聽完佢段引言，我一啲興趣都冇。
你拍咗拖咁耐，扑過你女朋友未？
國家響佢呢個強人嘅統治下，逐漸變成咗一部井井有序嘅機器。
有冇睇過《黃金戰士》泰文版啲空耳字幕？
你揞住塊面做咩？怕醜呀？
你咪咁開心住，60分先合格啊。
呢篇文有兩萬次鬆啲嘅轉發。
我做咗貓奴都成十年喇。
你都黐黐哋線嘅，我做乜要同你講我做過咩唧？
不如今晚睇戲吖？我買飛。
知錯就同我寫悔過書，聽日交。
衞信道係以香港第一名量地官命名。
見到其他人玩得咁開心，佢都躍躍欲試。
嗰個婆婆靠執紙皮維生。
呢個巴士總站之後會用嚟起樓。
佢今日心情唔好，我勸你唔好焫佢嘞。
我今日終於睇出你嘅廬山真面目。
呢對夫妻真係羨煞旁人。
你可唔可以幫我打探吓你公司請唔請人啊？
佢啲心態真係好難捉摸。
最新嘅政策會加劇兩個族群之間嘅矛盾。
好花啊！睇到眼都亂晒！
大家一心一意做好件事，呢樣就係誠意。
我上咗兩堂數，有啲攰。
我瞓覺要枕兩個枕頭㗎。
我用咗一半零用錢買衫。
你想查呢個字呀？呢本字典就最啱用嘞！
呢間宿舍大約住咗五百人。
自己嘅風格先係自己最大嘅武器。
蕩失路，點知揾到間咁好食嘅舖頭，真係錯有錯着喇。
我哋已經請咗幾個學生幫手打錄音。
就搞掂喇，俾多少少時間我啦。
隧道入口好似一個樽頸，所以時時塞車。
佢係個職業賭徒，出手好大，贏得仲大。
銀行唔放水，樓價點會升？
死，今日唔記得纜皮帶。
你哋兩個，一個衝紅燈，一個超速，咪又係半斤八兩！
嗰間報館逐步推行緊會員制。
我著得咁寒酸，如果參加宴會實會俾人白眼！
終於食到生煎包，好幸福啊！
太陽太曬嘅時候最好唔好游背泳。
蒲精嚟㗎佢，晚晚都去蒲，唔玩到四五點都唔捨得走。
快啲搞掂啲功課佢喇！
帶返個護膝，冇咁易整親。
如果我哋輸咗就會好難睇。
佢每個星期五都做到兩頭騰。
你用枝牙籤拮，唔好用手攞。
棟大廈咁高，要低炒先影得晒喎！
呢件冷衫洗兩水就縮水。
合資格嘅承建商可以申請資助。
市民應該留喺户內，並到安全地方暫避，直至大雨過去。
公司決定調升佢去倫敦做地區總經理。
佢哋兩個嘅感情與日俱增。
而家年年七一都派紫荊勳章，搞到荷蘭水蓋大貶值。
我游水唔識跳水㗎，我𨅝池邊㗎咋。
雖然佢做嘢好忙，但係都花好多時間同心機嚟照顧兩老。
官方認為「收返」暗指中方承認「不平等條約」，唔夠「恢復行使主權」咁政治正確。
支水槍水壓唔錯，洗得好乾淨。
睇下佢，塊面肥嘟嘟幾得意！我好想錫佢一啖呀！
小朋友家教好，自然多人鍾意。
職場長短週安排都係大同小異。
每個人都要有衞生常識。
日頭猛做，到依家輕鬆下。（歌詞）
佢把聲沙咗，我幫佢傳話。
唔想拎銀包去食晏，拎張五百蚊去都綽綽有餘啦可？
呢間公司已經正式請咗我做經理。
有兩個女仔喺度打交喎！
中年發福，唔可以食咁多喇。
包場唔平㗎，每人要差唔多三百。
做人一定要帶眼識人，如果唔係好易俾人呃。
你竟然選擇信一個素未謀面嘅人都唔信你屋企人？
佢個人好衝動，成日做嘢都唔諗後果嘅。
淨係掛住睇公仔書，唔怪得考試零分。
見到人着衫核突，你唔會大大聲笑𠺢嘛。
架車咁樣就會去㗎喇。
不合時宜嘅舊制度應該盡快廢除。
呢隻毒藥見血封喉，你落一滴落去煲湯度，包佢飲完即死。
做得呢行，就要講口齒。
地球唔係完美嘅球體。
茶水間係同事講八卦嘢嘅地方。
佢暈咗呀，快啲Call白車！
我好耐都冇同筆友互通書信喇，唔知道佢最近過成點呢？
佢希望得到上級嘅答允。
唔好成日睇死啲新同事，玩下手佢升職快過你都唔定。
咩話？雲吞嘅餡係包心菜豬肉？點食呀？
銀行擠提，好多人排隊攞錢啊！
新牌買車，保險會貴啲。
呢張信用卡要交年費㗎。
我哋嘅教育需要與時俱進。
佢係噉岌頭，應該好認同我講嘅嘢。
莎翁嘅作品歷久不衰。
陳平智有餘，然難以獨任。
你成日淨係講耶穌，人哋梗係唔鍾意聽你講嘢啦。
我同你拗手瓜睇吓邊個隻手斷先！
小朋友係天生嘅思想家。
你再試係噉呢，我就唔睬你！
出面隻蟬叫得好大聲，整走佢啦！
閨中密友之間係唔會有秘密嘅。
繼早前香港電訊加月費之後，今日中國移動亦跟機公佈下星期起服務計劃加價。
佢成日做義工，係名符其實嘅好人。
十五號牀穿咗水，有見紅，未有宮縮。
畫個正方形嚟框住個三角形。
校長居然講咗個笑話，搞到成個禮堂啲學生喺度哄笑。
為咗令個仔有好嘅前途，佢用咗好多錢去上下打點。
過咗兩個月，佢仲揾緊嘢做。
企喺佢隔籬嗰個係乜人嚟㗎？
佢對投資有自己一套哲學。
李克勤好鍾意送禮畀人，真係好大方。
呢個只係一個初步嘅計劃。
因應地區局勢，今年軍費繼續增加。
睇下，你𢯎到損晒喇！
我初時唔係好想做嗰份工㗎咋，不過冇得揀就唯有做住先啦。
販毒害人一世，呢啲衰嘢我唔會做嘅。
政府唔科水俾我哋，好多研究都做唔到。
安撫咗咁耐，佢嗰股怒氣終於退咗喇。
呢隻app好食電呀。
我自細就好鍾意音樂。
你將啲紙剪到碎濕濕咁，點用呀？
我幾時都帶住紅色原子筆喺身。
呢間手術室嘅設備達到國際級水平。
你個死仔又鼠咗去邊呀？
因為我真係好鍾意呢個歌手，每次佢出碟我都會買三隻支持。
佢啱啱俾女飛，宜家頭耷耷，眼濕濕，真可憐。
老師過晒鐘都唔落堂。
樓下個公園成日有班飛仔係度食煙
我哋冇錯，呢啲係社會嘅錯啫！
我自信可以完成呢個任務。
打劫銀行？你都神神哋嘅！
佢先第一日番工，生手係正常嘅。
有冇出版社揾你出書啊？
建設一條橋需要好多人力物力。
喺畢業典禮上面，我同同學合照留念。
你醒醒定定，唔好亂講嘢呀。
星期三係最攰嘅日子。
我哋喺今次比賽輸咗。
我仆心仆命幫你打份計劃書，你點解唔睇下？
塔利班係唔係恐怖組織？
佢天生冇咗淋巴腺，所以成日病。
望到風車，自自然會諗起荷蘭。
添馬公園毗鄰立法會綜合大樓。
政府填海造地，並修築街道。
成五十歲，仲女仔？唔係呀嘛？
子明打羽毛球成日接唔住個波。
呢隊足球隊嘅替補陣容超勁。
修唔夠學分畢唔到業㗎。
唔洗咁在意人哋諗咩㗎。
佢塊面黑過鑊屎咁嘅？
餐廳今晚最夜收十一半。
今晚個party我後join。
呢封信嘅正文只有三行。
可唔可以幫我鑑別吓邊個花樽真係古董？
話晒佢都係公司嘅老臣子，咁多年嚟冇功都有勞吖。
唔該幫我因住呢個紙樣去裁塊布。
依據某某條例，我而家要拉你返差館接受調查。
三合會係一個黑社會組織。
你應該鼓起勇氣去面對呢場比賽。
高官以旋轉門加入某發展商，引發爭議。
佢食完海鮮之後過敏，而家扯晒蝦。
打風嘅時候嘅安排，僱主同僱員應該事先傾好。
我哋兩點至到六點都會喺度嘅。
世界真係細啊，去邊都撞到熟人嘅。
游水最緊要學點樣抖氣。
佢輸咗幾次之後，今次終於贏返，挽回返佢嘅面子。
我報咗幾份工，但係都冇回音。
記住出發前檢查下架單車個迫力。
如果我通過到今次嘅考核，我就正式成為實習醫生喇！
啲功課而家唔做住，遲啲先做啦。
因工受傷嘅員工要按勞工法例賠償。
佢退咗休比較清閒，捉下棋過下日辰。
呢度咁熱，除咗件褸佢啦。
從此以後，無憂無求。
你食止痛藥只係治標，你應該治本，揾出經常頭痛嘅原因。
法官唔准傳媒刊登受害人個名。
呢位博士演講得真係有趣。
想落雨噉喎。返去室內先啦。
朱元璋當年誅殺咗好多功臣。
你乖，聽話唔好喊啦。
不過以後飲酒要適可而止，過多只會失事！
啱啱先講起話想飲嘢，話口未完就有汽水機啝。
我做嘢做到個人跳晒掣。
我縱橫情場咁多年，從來未試過真心鍾意一個人。
我都幾有揸拿我嗰隊會贏。
人才錯配，用非所學。
小姐，我批你三年後會行大運。
夏天，為大地帶嚟雨水。
佢已經將公司所有員工嘅資料存檔。
學校要佢學一種樂器，佢揀咗拉小提琴。
我寄咗好多封求職信，但係都冇晒下文。
一旦防線崩潰，戰事就好可能會輸。
我拜你喇，唔好收咗我間屋啊！
反黑組而家偵查緊黑幫販毒活動。
佢去到邊都戴住副耳機。
你成日咁多抱怨，但點解自己唔積極啲啫？
唔屬於你嘅嘢就唔好將佢據為己有啦。
嗰間屋昔日係一個火車站。
不如去食日本嘢啦，好冇唧？
我好易開心嘅，譬如話你請我食飯啦。
我女朋友話自己剪咗頭髮，個變化細微到我睇唔到呀！
你成日jer住晒咁，到底想點？
你等佢忙完緊要嘢先揾佢啦。
我哋應該趁後生讀多啲書。
我好鍾意收集首日封，因為我覺得好有紀念價值。
呢間公司人丁單薄，點夠對面砌呀？
食少啲肉，食多啲菜啦！
路途遙遠，萬事要小心。
扤扁啲罐先好拎去回收呀！
游冬泳係鍛鍊意志嘅方法之一。
我咁大個人未滑過水。
呢間公司冗員眾多，冇咩可能唔執笠。
佢除咗正職，重有兩份兼職。
你負責湊BB，其他嘢由我做得㗎喇。
我哋有三款花紋畀你揀。
好多舖頭都因為疫情做唔住。
呢間公司近期嘅業績好不濟。
佢係個爛好人，成日為大家走趯。
N年前嘅事，咪摷返出嚟講啦。
佢咁有錢，使乜咁慳皮啊？
佢小心翼翼咁將個花樽放入個盒度。
我唔熟悉金融，但係我有人可以問。
唔只你，我都收到佢嘅電話。
佢之所以殺人係有佢嘅緣故。
老闆見到佢員工闖咗禍，即場炒咗佢。
佢咁話我，其實係想指桑罵槐，鬧你！
電熱水爐個曲架掣壞咗，開咗掣都唔見佢着燈。
佢家陣㷫過焫雞，你都係過一陣再揾佢啦。
我周時都唔記得帶鎖匙。
借個膊頭畀我挨下吖。
好多怪獸家長成日谷啲細路去學好多嘢。
根本就冇噉嘅事，你唔好聽佢無中生有喇。
阿哥每個月都會俾錢阿媽貼吓屋企使費。
佢嘅情緒成日大起大落，上一分鐘仲喊緊，下一分鐘已經笑返。
佢個人好念舊，記得晒啲小學同學嘅名！
佢哋成日為咗啲小事拗頸。
我哋應該勇敢面對困難。
有分析認為，美股牛市已經到頂，熊市就快嚟，要趁快出貨。
我睇怕你唔可以再嚟喇。
佢揾工揾咗半年，覺得好無助。
一人霸幾個位，呢啲乘客最神憎鬼厭。
佢寫嘅書評將本書同社會議題扣連埋一齊。
啲電器真係海鮮價，減價嗰陣可以平成一半。
你唔好亂講三字經啊！
你喺邊間車行出車㗎？
呢間屋好邪㗎，之前幾手都急急腳放盤走人。
你識唔識得晒啲同學呀？
佢嗰副不可一世嘅嘴臉，真係好乞人憎！
呢排真係撞邪，做咩都衰收尾。
我支鉛芯筆嘅鉛芯斷咗。
只得你，會叫我彷彿人群裏最重要
好好讀書，貢獻社會。
朱古力對於貓狗嚟講係毒藥。
學校離我屋企好近，我坐十一號巴士返學。
你click呢度就可以入到去睇嘢。
佢唔嚟就罷啦，唔好理佢。
禮拜日不如去踩單車吖？
兒童節係小朋友最鍾意嘅節日。
尖叫聲同哭喊聲喺四方八面傳嚟。
我放咗隻杯喺你左面。
叫你又唔應，你搞邊科啊？
消息指該黨員或出任局長一職。
而家啲老戲骨買少見少。
喺我心目中，你係最可愛㗎。
講起水生植物，多數人會諗起荷花。
架車壞咗，要拎去車房度整嘞。
佢對佢份工充滿熱誠。
噚日行山畀蚊叮咗十幾啖。
今日日頭咁猛，出街記得搽返啲太陽油。
部電腦我愛嚟做功課嘅。
我唔理呀，你死都同我死掂佢！
郵輪嘅旅客每到一個海邊都會上岸觀光吓。
今晚個月亮又圓又大。
佢哋之前見過，唔使互相介紹喇。
睇完套鬼片，我個心仲係卜卜聲噉跳。
中秋節翌日係公眾假期。
混聲四部合唱分別有女高音、女低音、男高音同埋男低音四個聲部。
普洱係最常飲嘅黑茶。
冰係一種好強嘅興奮劑，以前用嚟醫ADHD，但係依家已經有更加安全嘅藥喇。
呢件事人命關天㗎，快啲報警啦。
我哋坐喺樹下面唞涼。
分分鐘我Girlfriend有約，依撈七。（《佳人有約》歌詞）
今日我哋好高興邀請到特首主持呢個開幕禮。
真係頂唔緊條八婆把死人聲囉。
哈利波特仲喺襁褓嗰陣就畀佛地魔追殺。
佢哋將來一定會因為自己嘅惡行而受到懲罰。
佢哋最聽你話，你肯開金口就一定冇問題。
公司長期資不抵債，最後被逼申請破產。
呢個展覽好好睇，仲要唔使錢。
唱首聖誕歌應下景先。
呢個老師嘅名聲唔錯㗎。
你哋圍晒喺度做咩啊？
佢哋決定下個月結婚。
股市之前跌得好緊要，但係而家又回升返。
着雨褸好過擔遮啦，多隻手做嘢。
唔可以畀對家捷足先登！
智能手機有咗好多年，都唔算係新鮮喇！
呢度咩貨品都有，任你選購。
壅啲泥落個水氹度，填返平佢。
呢個講法同現實大相徑庭。
你咁匆忙趕住去邊啊？
今年消費券得5000蚊，少過上年好多囉。
今晚成班朋友去飲嘢，不過我做柴可夫，所以唔飲得酒。
個個人都唔鐘意佢，可想而知佢個為人係點。
我枝筆都唔係差㗎，好歹都上過報紙評論版吖。
你唔好咁長氣啦，我記得㗎喇！
一支穿雲箭，千軍萬馬來相見！
阿美淨係想揾張長期飯票，係咪真愛佢根本唔在乎。
呢幾個釋囚因為喺獄中行為良好而提早獲釋。
聲大夾惡唔代表你一定講得啱！
乒乓球運動嘅格食格。
聽日至要交，唔使急。
我會將你嘅衰嘢公諸於世！
呢個池塘入面有好多塘虱。
我講嘢大聲啲就告我擾亂治安，真係冇天理。
你屋企有困難，不如揾老闆商量下啦，佢都幾通情達理嘅。
快啲清理好啲垃圾啦，唔係聽日就會發臭㗎喇。
乜都唔識就唔好出嚟現世啦。
我絕對冇做過啲噉嘅事，對天發誓都仲得，你唔好屈得就屈。
縮手啦！唔好咁手多！
濫用抗生素令到細菌開始出現抗藥性。
條河畀今次嘅水利工程切成好多段。
你呢隻野獸竟然做埋啲噉嘅嘢！
我哋籌到嘅款項會用嚟幫助殘障人士。
有啲火車係用嚟運載豬隻嘅。
你哋兩個都要受罰，以示公允。
疏散嘅時候都請大家保持秩序。
佢因為請咗半年病假，所以要重讀一年。
你篇文章嘅觀點咁前衞，小心俾人批鬥。
你咁孱弱，點做消防員呀？
你可以直接批評我，但請你唔好含沙射影。
你可唔可以援助吓我今個月嘅洗費？
你行上條斜路就見到我屋企架喇。
你因住畀人扭晒啲錢。
有咩就打字啦，返工唔可以開聲。
即是我鍾意，都唔一定要買𠺢嘛。
我哋生意終於上軌道。
呢個問題我想當面同佢講清楚。
我哋都係睇大佬頭㗎咋。
各位老友記唔好冷親啊。
你pm我今晚食飯個地址吖。
滾開！邊個拳頭大，邊個話事。
估唔到佢年紀輕輕，已經咁有料喎。
見你係初犯又有悔意，我就寬大處理。
大個仔喇，學下自己𢳂飯食，唔使阿媽餵。
有啲人唔係隨口噏，而係真係會一直喺你身邊一直撐你。
成班囡囡喺廁所門口排隊。
現今嘅青年人真係不知所謂。
佢都唔值得你理，點解你仲當佢係寶噉唧？
阿嫲早晚都向祖先上香嘅。
佢都知食晒屎，一粒聲都唔出。
正整數越大，倒數越細；負整數越大，倒數越大。
你再唔倒晒啲過期食物嘅話，佢地就會漚到臭晒㗎喇。
隻狗見到主人返屋企，開心到即刻撲向主人身上。
次次有朋友上嚟屋企我都買好多嘢，又薯片又火腿噉。
佢譯得好差，啲翻譯仲難明過原文。
維基有粵文版喇。真係正！
部分長者腰力變差，腰部好容易受傷。
我唔係為咗回報先幫人。
業界代表認為資助只係杯水車薪。
我同你講，條女我唧硬啊！
呢杯可樂加咗料喎！鹹嘅？
蹺埋雙手唔使做？想創你個心啊！
究竟點解唧？你重未話我知噃。
佢上季贏開巷，今季就運氣不再。
由呢度去車站好順路㗎咋。
至於佢點解會喺日本就不得而知嘞。
大家夾手夾腳將啲行李搬上車先。
特區政府忠告市民：吸煙足以致命。
聖母瑪利亞係基督教入面最重要嘅女性。
我屋企個門鐘神神哋，可以拎去邊度整㗎？
高官生日會爆疫，出席者全部都要隔離。
你快啲搞番明白件事啊！
人力資源部係咪好好做？
你不如試下每完成一件事，就畀少少獎勵自己，等自己有動力去做吖？
我部錢七咁嘅死款，應該冇人會偷啩。
政府根據一啲數據嚟推測來年嘅經濟增長。
講嘢太婉轉好容易引起誤會㗎。
整車嗰度，車行啱啱報咗價，我覺得都幾貴。
老師讀默詞語嘅時候要畀適合嘅例句。
你而家放棄，對得住你嘅同伴咩？
我哋趕時間，唔該即刻落單要一個套餐吖！
考場內外都要保持安靜。
的士每二百米跳錶一次。
響屁唔臭，臭屁唔響。
琴晚發咗個惡夢搞到我驚醒咗。
客人指明要用紫色佈置禮堂。
做父母對仔女唔可以偏心㗎。
月蝕一定係發生喺滿月時嗰一兩日。
人哋出豉油咋，你同佢出雞？你好蝕囉！
部份成員因為涉及利益衝突而避席討論。
呢度嘅蝴蝶有好多種色彩。
喺泰國搭篤篤要講價。
佢喺套戲入面扮演一個精明嘅律師。
你今晚有冇摟埋佢一齊食？
佢願意折壽十年，換佢細佬大步檻過。
今晚要開OT，飲番杯咖啡提吓神先。
佢靚咗好多，真係女大十八變！
我中學冇讀生物，淨係讀過化學同物理。
三十歲讀返書都幾common。
係呀！我仲嬲緊你呀！
佢俾支鉛筆拮到，流晒血。
熱天最好就係食雪糕。
佢哋兩公婆結咗婚三十年都未嗌過交。
你淨係識出埋晒啲屎橋。
我樣樣都有，唔覺得有乜嘢欠缺喎。
佢喺呢件事上面處於一個被動嘅位置。
最近經濟不景，做唔到生意，只可以喺舖頭等運到。
佢哋兩個都係香港人，同聲同氣，特別好傾。
點解唔搭地鐵呢？方便又快捷。
為咗過到奢侈嘅生活，佢寧願黐金糠。
其實隱形眼鏡嘅含水量同眼乾冇必然關係，好睇每個人嘅情況。
一場演唱會嘅握手位係最搶手嘅。
我哋都有各自嘅立場，不如叫人幫我哋評評理啦。
唔好擺啲雜物喺條走廊度。
佢買咗條名牌腰帶，而家日日都帶。
佢咁樣衰，你都肯同佢做朋友。
你啲頭髮一岩一窟好肉酸。
要管理好一間公司，僱主同員工必須有良好嘅溝通。
佢今晚會喺台上面唱佢師父嘅遺作。
細路仔聽到放假唔使返學，梗係興高采烈啦！
你今個星期好去睇牙醫喇。
阿慈決定咗疊埋心水揾過份工。
一撻個石油氣爐就搶火，嚇死我。
新年第一日一定要訓餐飽先，嚟緊就有排忙啦。
我去旅行一定會寫張明信片寄返屋企嘅。
吸引大量旅客，非但冇改善經濟，反而仲影響到民生。
車禍中一名中年女子身亡。
公屋申請比五年前激增三倍。
唔好食煙，會食上癮。
個鐘慢咗一個字，得閒校返啱佢吖，唔該！
唔怕一萬，只怕萬一。
你大鑊喇，容總份人好小器㗎。
地氈底下住咗好多曱甴。
一到春天，又有一班莘莘學子要接受公開試嘅洗禮喇！
你同阿明咁夾得埋，唔做情侶都做個朋友吖。
喺戰爭期間，好多平民都被徵召為民兵。
你噉樣貿貿然去揾人嘈，好似唔係幾好喎。
勞資雙方商議點樣解決工潮。
比賽結果宣布咗之後，在場嘅觀眾都好大聲咁喺度喝采。
呢啲蝦，兜兩兜就熟㗎嘞。
前鋒推過守衞，扭過龍門，輕輕力一熨就入左。
胃潰瘍嚴重嘅話可以導致胃出血，仲可能會死人㗎。
佢嘅日文大概有N3，即係中級程度。
我考試都唔會寫簡體字。
呢個工程對大家好重要，大家都唔敢怠慢。
阿松一聽到人提起考試就借題發揮，喺度大講自己上次考第一嘅事。
屯門公路又有人片車喇。
聽講張保仔洞入面以前有好多寶物。
隔籬鄰舍見面寒暄幾句啫。
你到時到候就好食藥喇！唔好要我擔心！
你話事啦。我睇你頭。
我做嘢唔係為錢，鐘意嘅話，倒貼都冇所謂。
你跟住我有咩企圖啊？
貨物出門，恕不退換。
一個三角形有三條直線。
呢份報紙淨係訪問咗幾個市民就總結香港人普遍支持呢個政策，真係以偏概全。
本港今早天晴，陽光充沛，但有煙霞。
佢嘅銜頭係太平紳士，好犀利㗎！
我勸你唔好多管閒事。
諗起單嘢，都把幾火。
劇烈運動可能會誘發心臟病。
哎呀，我個背脊啊！撻得咁應都有嘅！
呢個豪宅單位開價二千萬。
啲官搞到個城市烏煙瘴氣，受罪嘅咪又係我哋小市民？
你今日見board唔使緊張㗎，做好自己就得㗎喇。
太空旅行已經唔再係虛無飄渺嘅諗法。
前面交俾你哋，等我殿後得㗎喇。
患癌的痛苦令佢生不如死。
雖然你係個好人，不過我已經有意中人喇。
你又唔好講得咁難聽。
佢哋將部相機嘅價錢標高咗然後再折俾你。
凡事睇好嘅一面，做人樂觀啲，就會開心啲。
佢手瓜咁硬，你唔好去惹佢喇。
冇八點都唔使旨意收工呀！
如無意外，佢哋嘅婚期係今個月30號。
我女朋友好鍾意狗仔，佢自己都養咗兩隻。
呢班同學啲英文水平好參差。
我架車斷咗cam鏈呀。
嗰度真係好worse。
呢個袋要3000蚊簡直係敲竹槓。
血肉之軀點擋子彈呀？
佢住長洲返學冇遲過到，你住得最近學校反而遲到。
佢以前係意大利嘅國腳。
我同朋友碰個面先，轉頭喺餐廳會合你哋！
啲沐浴露就嚟用晒，記得去買。
我話唔食零食，但佢最後都扤咗包朱古力餅俾我。
啲豬肺就咁洗外面唔得㗎，一定要啤水逼走入便啲血水。
佢兩個人一撻即著，第一晚見面就已經上埋牀。
今日節目請咗好多嘉賓上嚟，等我逐一介紹下先。
啲人好妒忌佢嘅成就。
其實乒乓波好普及，而家多數外國人都會打吓。
記者再三細問，佢先肯清清楚楚咁交代原委。
個網址設計搞好晒，你可以開始編碼喇。
我唔小心買咗個假嘅名牌手袋。
我想一個星期淨係得五個工作天呀。
呢部手機設計纖巧，易於攜帶。
你去到韓國，有冇滑雪呀？
佢好偏執，你唔會勸得佢掂。
法律面前，人人平等。
不論你係初學者定係游泳好手，落水之前一定要做熱身運動。
佢哋兩個都唔啹對方，開親會都鬧交，點合作？
呢個人宣稱自己精通十七種語言。
要預防疾病，應該時時清潔家居。
消息指兇案現場曾經傳出打鬥聲。
佢打敗仗，今晚嚟唔到食飯。
由呢度行去火車站需要五分鐘步程。
唔該，一份早餐C，要丁麪。
花園嘅樹木欣欣向榮。
我月尾一定還到錢㗎喇，唔係到時批個頭畀你當凳坐。
呢啲朱義盛邊出得大場面。
份報紙六蚊啫，我畀十蚊你幫我買，你找得三蚊畀我，仲話冇打斧頭？
呢度冬天冰天雪地，著晒羽絨都仲係凍。
嗰啲一味鳩行嘅遊行示威真係令人唔想再去囉。
失業同埋經濟低迷會導致社會動蕩不安。
佢可能已經遭遇不測。
件行李嘅體積係0.1立方米，超出咗限制。
本節目將會介紹五部具有北韓元素嘅電影。
阿媽上個月參加咗個台灣三日純食團。佢話好正。
牛肉加葱花，要烏冬嗎？
食完好走啦。响處磨爛蓆做乜唧？
佢一絲不掛咁瞓係張牀上面。
佢同佢阿媽真係無敵似樣喎！
呢個擦鞋仔咁高人工唔係因為佢有料，而係因為有老闆照住。
今日有得去玩，開心死！
大家見到佢有幾不學無術啦。
牛屎佬一啲文化都冇。
表姨丈話就話係親戚，但其實都唔係好親。
佢邊係想辭工吖，跳下草裙舞想加人工之嘛。
九龍灣最大嘅商場係德福。
香港而家通行嘅硬幣有一毫、兩毫、五毫、一蚊、兩蚊、五蚊同十蚊。
低窪地區出現嚴重水浸
小學嗰陣第一次考第一，到而家我仲係記憶猶新。
我唔要現金，你開張cheque畀我啦。
擇日不如撞日，就今晚去唱K啦。
我部機頂盒睇到日本台呀。
我下個禮拜會搬去將軍澳呀。你嚟唔嚟我新屋嘅入伙酒呀？
even我係女仔都大力過佢。
呢套戲有幾句對白好抵死。
政府收入遞減，所以提出開徵消售税。
我錯手整爛咗隻花樽。
你幫我睇下壽司郎有冇得訂位？唔係嘅話要等好耐先至有位。
你見死不救，實在太無情喇！
辦公室裏面啲朱古力餅剩番一塊，我哋諗住猜包剪揼決定邊個食，不過喺猜之前就俾人食咗。
我個細佬成個隱青咁，我真係好擔心。
你借錢俾佢最緊要有借據啊！
你覺得佢嘅推斷啱唔啱？
佢一個人清晒成支汽水。
佢keep住每個星期嚟三次。
唔好逼自己做啲唔鍾意做嘅嘢。
神父希望用愛去教化呢啲無知嘅少年。
家長應該在旁指引子女。
唔好再同我討價還價喇，生意難做呀！
十年嘅戀情終於修成正果。
貨真價實呀喂！埋嚟睇埋嚟揀呀喂！
去酒店食飯，呢個數走唔甩㗎喇。
佢平時好開心，一啲自殺嘅徵兆都冇。
佢上年激嬲老細，而家上頭秋後算帳，將佢調咗去外國做開荒牛。
乃念你以前對我咁好，今次我就原諒你啦。
今年呢間酒店喺聖誕前加料安排合唱團獻唱悦耳動聽嘅聖詩。
呢度冇高樓大廈，空氣又好，好啱一家大細嚟度假。
選舉咁多花邊，你點知人哋係咪只係做場戲俾你睇啫。
你估佢做呢份工掂唔掂吖嗱？
好大壓力呀，呼吸下先。
感情問題一律建議分手。
起份建議書嘅稿俾我。
佢做完手術之後，好似重獲新生一樣。
依家啲屋租好貴，郁啲都過兩萬。
呢個計劃將會惠及好多需要幫助嘅人。
呢杯咖啡真係好提神架！
啱啱分咗心，冇聽佢講嘢。
本身我一個人做晒所有嘢，而家已經進化到有十幾個同事做唔同嘅嘢。
佢哋兩個咁煙韌，我都唔好意思做電燈膽嘞。
唔駛下下畫公仔畫出腸呀？咁簡單都唔明？
前面嘅路好顛簸，坐穩喇！
佢轉頭就唔記得㗎喇。
佢話係咁喎，我唔知㗎。
呢度太耐冇落雨，啲花都枯萎晒。
咁晒，開遮遮一遮啲太陽啦！
我當你係兄弟，你當我係契弟。
近年嘅選民登記率有上升趨向。
你揾人做替死鬼，你咪可以甩身囉！
我同你好熟咩？點解要同你稱兄道弟？
個警察假扮客人去查案。
唔夠佢嚟就虛心向人學習啦。
呢間餐廳啲嘢係好食，但係位置咁吊腳，鬼會有人嚟咩。
我哋不斷改善產品嘅質素。
呢度所有傢俬齊備，隨時可以入伙。
呢個城鎮近幾年發展得唔錯。
你哋落後兩球，下半場要急起直追。
你講嗰啲嘢真係令人心寒。
嗰個男人真係好狼死，摸咗我大脾幾次喇！
加個鞋墊咪著得舒服啲！
你想鬆一鬆啫，去幫襯邪骨把撚咩？
份馬經都貼得唔準嘅！
將正方形分割成兩部分。
我同佢冇乜兩句㗎喎，你揾錯人嘞。
善有善報，惡有惡報。
呢部洗衣機可以乾衣𠻹㗎。
呢個小組報告由佢一手包辦。
我老婆生咗對孖仔，我哋全家都喜出望外啊！
摸住手腕脈搏，會感覺到卜卜噉跳。
嘥咁多錢去搞啲噉嘅野，唔制得過。
呢度淨係准的士落客，冇車搭㗎。
啲錢唔急架，你手頭鬆動啲嗰陣先還啦。
好香啊，煮緊乜嘢啊？
民間傳説包拯日審陽間，夜審陰間。
我周圍望都唔覺眼揾到佢喎。
蘇聯特務擅長利用美色嚟誘惑，以套取情報。
你嗰句説話傷咗佢嘅自尊心。
老闆話太貴喎，你問多幾度攞報價啦。
條渠塞塞哋，揾水喉佬整整佢啦。
有啲女仔一扁嘴扮慘，就有人幫佢哋完成一切。
咁大個人唔係要畫公仔畫出腸呀嘛，唔使下下粗口問候先面懵懵咁行開。
我知你好嬲，但你都唔好找佢悔氣吖！
呢班海盜殺人唔留活口。
疏肝解鬱，理氣寧神。
政府當前最急切嘅工作係降低失業率。
全世界埋位！由打劫嗰幕再拍過！
你follow咗香港燒賣關注組未呀？
呢部相機好虧，我建議你唔好買。
我每次上台講嘢，都一定要準備貓紙先得。
個波喺正龍門前面你都可以炒飛機嘅！你識唔識踢㗎？
你成日都咁粗心，第日點做大事啊？
有啲人覺得新渠蓋好樣衰。
風化案嘅受害人會受到匿名保護。
呢兩個國家國力差唔多，國際社會之間都係平起平坐。
唔可以俾小朋友輕易拎到危險物品。
佢入到決賽嘅機會好微。
喺香港燒國旗係犯法㗎。
救護車趕到嚟嗰時，佢已經冇咗氣息嚹。
呢隻手錶邊度有得賣啊？
點解我碟飯裏面有啲異物嘅？
出年有幾多個紅日連假？
啲狗識得掘窿埋好啲骨頭遲啲食。
嗰名藝人落台表演，親近觀眾。
春天嚟嚹，全個花園充滿生機。
甲：「如果我哋唔合格點算？」乙：「閘住！我點會唔合格啫！」
牛奶唔可以同檸檬汁混合飲用。
我同佢係多年嘅深交。
「噉即係你都贊成啦？」「噉又唔係噃。」
我哋今晚有搞作，大家醒爬喇。
耳聾嘅人聽唔到水滾聲。
大家請記住我哋今日上堂學咗嘅嘢。
我斷然拒絕咗佢嘅邀請。
學口語一定要多聽多講，唔好怕錯。
好多婦女會由40至50歲開始停經。
今日去飲個新娘見晒肚。
呢名四十歲左右嘅候任議員，噚日親身落區謝票。
你做咩成日都神不守舍噉嘅？
雄性嘅獅子同雌性嘅樣完全唔同。
係女仔都鍾意花㗎啦。
我哋結咗婚八年，有三個仔女。
喺度開咪好辛苦，要抑壓住唔講粗口。
我好鍾意榴槤嘅口感。
呢部電影深受港人歡迎。
咁樣做只會賺衰佢自己。
試問咁樣，你邊有好日子過？
如果有人夠膽中傷我，我一定會以牙還牙。
嗰度有堆蟲蠢蠢欲動，好核突。
今晚嘅頭獎係⋯⋯名貴房車一部！
電視台甘願以天價邀請佢哋演出呢套劇。
嚟緊嘅日子要點算好？
建議書提出咗點樣改善公司嘅工作環境。
唔好咁自閉啦，過嚟一齊傾偈啦。
你都三十出頭啦，係時候娶返個老婆喇。
文匯報有好鮮明嘅親中立場。
嶺南園林嘅設計體現咗五代十國嗰陣嘅漢人園林風格同埋嶺南嘅歷史。
佢好有自信，對於其他人嘅批評只會一笑置之。
你可以倒啲洗甲水落棉花棒度用嚟抹走啲細瑕疵。
好多人都唔知佢哋係兩兄妹。
餓咗成日就係為咗喺今晚個自助餐度大快朵頤。
呢隻game中離有咩懲罰？
我哋應該盡力將我哋連日以嚟嘅研究成果發揚光大。
我哋喺個迷宮度揾唔到出路呀。
聖誕節嘅時候，大街小巷都好熱鬧。
小明已經失蹤咗成個星期，佢屋企人每日都盼望佢可以平安返屋企。
甲：「買咁多藥嘅？」乙：「睇門口啫。」
附薦包上面要寫先人嘅名同火化祭品嘅日期。
背脊向天，人皆可食。
佢就係我哋啱啱過門嘅新抱。
某啲新移民無視香港嘅生活方式，將佢哋嗰套照搬嚟香港用。
我等陣先話個答案俾你知。
佢嫌自己對眼太細，次次都會P相美化自己。
佢好專心致志噉做緊份計劃書。
佢一俾人鬧就扮啞人唔出聲。
人類可以從錯誤中學習。
如果有人幫我揾返隻狗，我會畀重酬。
我要喺今個星期之內辦理好晒所有手續。
你成面油光，快啲去洗吓面。
依家個社會咁腐敗，就係因為太少人行俠仗義。
呢部機可以睇DVD㗎。
你同小朋友講嘢咁粗聲粗氣會嚇親佢哋㗎。
佢唔肯聽我勸，我都冇佢符。
醫生，個patient等咗好耐喇！
做乜喺度飲悶酒啊？揾埋我吖嘛。
我阿叔九七年破產之後，冇瓦遮頭，而家都仲係靠執紙皮維生。
我返歸先，聽日打畀你。
佢呢句話嘅弦外之音係叫你小心啲。
香港嘅夜景聞名世界。
小學嗰陣我係風紀嚟㗎，小息成日要當值冇得食嘢。
班武裝分子脅持緊首相。
手術之後，傷口會有刺痛嘅感覺。
我事前係唔知道有乜嘢人喺呢度嘅。
我今日發現媽媽蒼老咗好多。
消防員喺火場度救出一個細路仔。
買樓第一係路畸唇，第二係路畸唇，第三都係路畸唇。
科學家係點樣偵測地殼震動㗎？
蟲害可能會令世界糧食出現危機。
呢個難堪嘅局面就等我嚟應付啦。
我摙住佢喉嚨，佢透都透唔到氣。
你淨係識得喺度無理取鬧！
你搞我不特止，重搞埋我朋友同屋企人？真係佛都有火！咪以為我好恰喎！
呢間酒店嘅服務對象係外國人。
見佢好眉好貌，點知原來係賊！
你對眼唔舒服呀？做乜成日眨眼嘅？
今晚電視做緊台慶啊。
佢係噉扯佢阿妹啲頭髮，搞到阿妹喺度喊。
我好屎急，可唔可以幫我睇住啲嘢先？
講開又講，你移咗民幾耐啊？
係時候要畀個教訓佢，挫一挫佢鋭氣。
搞咁耐都未得？咪喺度揼波鐘呀吓。
世事唔會樣樣順你意㗎。
呢度劃分咗十個區域。
呢排勁多嘢做，我真係好忙。
呢個警察嘅英勇行為值得表揚。
佢份人好驚死㗎，點會玩過山車。
將收入同支出相減，就得出利潤。
樓上住嗰個女人原來係做小姐㗎。
唔使旨意走得甩呀，我同你一鑊熟！
警方已經成立專案調查小組，負責今次呢單案。
條屍我埋咗響嗰邊山頭，其他嘢我真係乜都唔知㗎大佬。
啲人一窩蜂噉去搶新iPhone。
你聽吓人勸，唔好咁固執啦。
呢間餐廳有gimmick，啲嘢又好食。
做人咩煩惱都冇就好喇。
呢段路一落雨就塞車。
呢間酒店裝修得富麗堂皇。
佢教書教咗四十年喇。
佢噚晚唔夠瞓，搞到今日失晒魂。
政府呼籲全港市民同心抗炎。
日本京都有好多好靚嘅寺院建築。
個手袋好貴㗎，我俾錢嗰陣個心不知幾赤啊。
佢間公司今年盆滿缽滿呀。
天地與我並生，而萬物與我為一。
敵軍嘅大本營已經畀我哋攻佔咗。
每日都要做好保濕，噉先唔會老化得咁快。
佢生意失敗之後，隱姓埋名咁生活咗好多年。
你搞到大家嘅關係好僵。
你件衫巢到好似鹹菜噉，好心你就燙吓佢啦。
香港嘅夜景真係迷人啊！
兩間公司瘋狂加價，飛擒大咬賺到盡。
呢個國家嘅人均收入好高。
你俾一個講得通嘅理由我，我就會相信你。
佢生咗仔之後就辭咗工，全心全意做家庭主婦。
媽媽同佢嘅外家打仗嘅時候失散咗，一直都連繫唔到。
你哋去旅行會唔會plan行程㗎？
隻老鼠俾隻貓啄走咗。
你同邊啲人一齊住啊？
等我修剪下啲樹枝先。
我平價賣咗個花樽出去，點知個花樽係古董嚟，真係抌心口啊。
呢位食家專品評中國菜式。
佢嘅表演出神入化，令人嘆為觀止。
佢講句嘢都震，做嘢唔慌叻得去邊。
佢有一個悲慘嘅童年。
口罩上面有一條鐵線嘅。
呢五百蚊係責袋用嘅。
對於男人嚟講，自尊心係一樣比起生命更加重要嘅嘢。
自拍濾鏡apps走紅，私隱無晒保障。
我好急啊！你快啲出嚟俾我用廁所！
唔好飲廢水啦，好肥㗎。
今個月生果金出雙糧。
喺工業革命嗰陣有飛蛾品種喺幾代之間變咗色－進化到適應到佢哋個新環境。
唔該你可唔可以整熄支煙仔？
凱婷可以一次過食兩支煙。
實驗室裏面擺咗個人體模型。
你英文攞咩grade？
古代中國一向用牛耕田。
我哋而家喺候補名單裏面，未必可以落場比賽。
圓周率嘅約數係3.14。
工程進度緩慢令到預算增加咗兩成。
我哋將控告佢危險駕駛引致他人死亡。
疫情預計三月見頂，之後先會好轉。
呢個時代變化多端，冇人追得上。
呢個月食飯搭車一共用咗三千蚊。
跑完步第二朝大脾會痛。
同佢結婚嘅話我就要同阿爸阿媽斷絕關係，呢層我諗咗好耐。
佢講嘅好多都係堅料，信得過！
下年特首嘅任期就屆滿。
我老婆正一大花筒，我賺幾多佢就用幾多。
呢幾年我近視加深咗，要換過副新眼鏡。
你唔好睇小我啊！你睇住嚟啦！我實發達俾你睇！
件事唔關我事，你係要怪我噉我都無話可説。
呢啲小生意，開間細公司，打單泡喺屋企做都得啦。
最後我哋都返到屋企喇！
毒男阿松間房一地都係萌娘公仔。
客人嘅評價係正面嘅。
委員而家開緊閉門會議。
行山嘅時候只係留低腳印，唔好留低垃圾。
老闆發起脾氣上嚟好得人驚㗎。
香港逐步變緊做知識型嘅經濟體系。
就嚟七點，都係速速揾間茶餐廳醫肚先。
佢太太三年前因為難產過咗身。
呢本課本對於你哋嚟講會有啲深。
佢喺醫院實習咗一個月喇！
你呢個計劃搞得好好睇睇嘅話，上頭會考慮升你職。
琴日踢波整親嗰個傷口今日結痂了
中國市場對外開放俾世界投資者。
喺圖書館入面，大家都壓低音量講嘢。
我知道係有問題，但又唔知點好。
天邊傳嚟一陣震耳欲聾嘅雷聲。
佢半夜突然唔舒服，唯有去醫院睇急症。
啲瓜子好好食喎，邊度買㗎？
係咪老細叫你同我傳話㗎？
韓國餐廳通常有啲餐前小菜無限任添，好好食㗎。
呢度有兩條隊，香港人呢條隊，外地人去嗰便。
你講唔出你而家嘅方位呀？咁你講附近燈柱編號俾我聽吖。
琴晚黑社會開片，成個旺角變咗槍林彈雨。
我側邊坐咗個凶神惡煞嘅鬍鬚佬。
奶茶好削胃㗎，你胃痛就咪飲啦！
你或者聽日再嚟過啦。
龐貝古城係出名被火山灰活埋嘅古蹟。
點解你會同埋啲唔三唔四嘅人一齊㗎？
仲有三關我就爆機喇！
聽君一席話，勝讀十年書。
呢條小徑迂迴曲折，好容易蕩失路。
呢間大學近幾年出咗幾個有名嘅數學家。
你平安夜有冇去倒數？
你洗乾淨個八月十五等坐監啦！
而家啲後生仔唔做運動，行幾級樓梯就氣來氣喘。
個蛋糕有一半都係cream嚟嘅？
咦咿，你買咗新手機喎。
睇你心事重重個樣，好似好多嘢擔心咁喎。
要融入一個社交群體，難免會變得虛偽。
等我幫隻狗嚟個特寫先。
你唔好唔睬我啦，最多我同你講對唔住嘞！
佢諗住自己當紮，於是買咗層好貴嘅樓。
男女演員配搭得好好。
新加坡政府為前總理李光耀舉行國葬。
久別重逢，關係並冇生疏。
深水埗係窮人美食天堂，有好多地踎茶樓、大排檔、平價小食店。
我個茶杯成日唔洗，結果搞到有茶漬。
呢間餐廳嘅氣氛別具一格，吸引咗好多客人。
你唔理佢係明智嘅決定。
佢豎起耳仔聽電台八卦節目。
唔可以損壞圖書館嘅書籍。
身邊唔少朋友好熱衷討論nursing有幾好，好似傳教噉款。
啲導遊好惡死，係噉迫旅客買嘢。
你大可以打畀佢問下我講嘅係咪真嘅。
黑社會係三合會嘅其中一個俗稱。
佢生日出偽娘打扮，講真又幾靚。
呢間中心提供嘅設施包括網球、高爾夫球同埋保齡球等等。
我好返晒啦！而家老虎都打死幾隻呀！
希望呢個故事可以世代相傳。
敲打船身發出求救信號
呢篇講香港教育制度嘅文章真係好寫實。
你啲頭髮自然攣定係你電咗髮啊？
慳啲啦你！你以為喺佢面前扮專家，佢就一定請你呀？
個燈膽60 watt。
有話直説，唔好耽誤我嘅時間。
阿伯同一班小朋友講述佢戰時嘅血淚史。
陣間嚟多個shot就收工。
做人要進取，先會有進步。
佢做地盤雜工，負責清泥頭。
熱帶氣旋路徑概率預測
佢阿爺舊時移民去英國，靠洗大餅養家。
呢套戲入面嘅戰爭場面拍得好逼真。
隊長聽日出唔到賽，場波靠你孭飛喇。
時至今日，人工智能嘅潛力超乎我哋想像。
呢個英文字有兩個串法。
你哋成立讀書會係有咩目的㗎？
佢成日揾我著數，食飯埋單次次都話自己唔記得帶銀包，叫我找咗數先，之後冇一次會俾返錢我。
你個仔瞓得好香甜，唔好嘈醒佢。
佢電話唔開聲，成日揾佢唔到。
去旅行就梗係要買土產啦！
病人要有生存嘅鬥志，醫生先至可以幫到佢。
你真係太天真，其實大把正骨係亦正亦邪。
快啲開波啦，等到頸都長喇。
我都唔想去美國，但係冇辦法，睇嚟我哋都係有緣無份。
好多人都中意買啲水晶公仔返屋企做擺設。
頂住呀！就快到醫院喇。
李白而家傳世嘅詩歌得返九百幾首。
你仲咁信佢？畀人撚緊都唔知啊，傻仔！
游梁決定上訴至終審法院。
喺路邊種多啲樹可以提供一個綠色屏障。
呢份禮物包裝精美，我唔捨得拆開佢呀！
條友同我sell保險，我都費事睬佢。
呢件貨品嘅售價係五十蚊。
唉，呢球射到撻晒添！
佢生咗個仔，請我哋食薑醋。
呢條街夜晚好少警察巡邏㗎。
既然冇人肯做，噉我就毛遂自薦啦。
啲老屎窟成日口水多過茶，好煩啊。
發放信貸為甲公司嘅主要業務。
你信唔信有外星人㗎？
你阿爺都八十歲嘞，唔好成日激佢啦。
條路凹凸不平，大家扶穩啊！
聖誕節不如交換禮物吖。
你唔好咁性急啦，買屋咁大件事一定要諗清楚。
我先唔驚，最多咪畀人炒，又唔使死嘅。
我哋喺地鐵站度等啦。
佢兩兄弟差唔多高啦。
我喺度諗，人生嘅意義係乜呢？
佢有齊張國榮嘅唱片。
雖然佢退咗休唔使返工，但係佢照舊七點起身。
有咗地圖，就算去到完全未去過嘅地方都唔會蕩失路。
你參加嘅話，我就參加啦。
佢係呢隊樂隊嘅主唱，當然有實力。
我哋電視台搶先為你報道最新消息，請繼續留意收睇。
國會改選，內閣總辭，係憲政慣例。
喺的士執到部電話，點聯絡失主好？
申請手續好撈絞㗎，你早啲準備喇！
可唔可以幫一幫我翻譯呀？
我日日都舉啞鈴減肥。
尖東夜晚品流好雜，少去為妙。
成世流流長，總會愛上幾個人渣。
你唔好舉棋不定，快啲決定啦！
咁多魚聚集喺同一個地方係好唔尋常。
該黨在野八年後重新執政。
我哋可以用呢次事件作為切入點，分析網絡欺凌嘅影響。
佢哋日日拖住手，真係姊妹情深。
㗎車翻新過㗎，可以賣貴好多。
女神又請我食檸檬，唔同我出街。
我俾人韞咗喺間房度呀！
我好想考好個試，偏偏就做唔到。
佢話佢冇偷到你銀包喎，但係而家證據確鑿，想呃鬼食豆腐咩？
佢為咗服務社會，所以加入輔警。
好多小朋友喺度㗎，唔好講鹹濕嘢啦！
間廟個銅像度刻咗字。
只要佢肯交電費，佢用幾多我都唔拘㗎！
估唔到我移民外國反而撞返舊相好。
噉樣做係會出事㗎！盞玩出火㗎咋！
佢嘅才幹得到不少人嘅讚賞。
佢阿媽咁多年嚟都係噉樣情緒勒索佢，所以佢先咁想搬出去自己住。
病人喺童年受過莫大傷害，影響咗佢嘅人格發展。
當月光最光最圓嗰陣，你向住佢講出自己嘅心願一定會靈嘅。
你都好有機入呢間大學喎。
薄餅盒多數都係正方形。
呢個款式係為女皇度身訂造，所以係獨一無二㗎。
佢老公啱啱過咗身，我怕佢會自尋短見。
佢哋得一粒女，梗係當佢係寶貝啦。
我幫你去買報紙嘞，反正我得閒。
唔好成嚿飯咁，幫下我手啦。
同我講你鐘意邊個啦，放心，我好口密。
老師黐咗張星星貼紙喺我張工作紙度呀！
佢哋兩兄弟因為爭權而決裂。
佢之前受過紀律處分，以後都好難升職。
早兩日我哋成班朋友去咗海洋公園個萬聖節鬼屋，阿松佢俾隻假僵屍嚇咗一吓就驚到標尿。
呢個廚師整嘅甜品真係頂瓜瓜啊！
阿媽今日為阿明幫腔。
牛熊證係其中一種最受香港人歡迎嘅投資產品。
禿鷹喺水牛嘅死屍上面盤旋。
你搭火車或者巴士都得。
冬天乾燥到我手踭龜裂。
你才高八斗，軍師呢個稱呼你當之無愧。
香港日治時期長達三年零八個月。
外語嘅月份名稱真係好難記。
張八達通冇晒錢喇，提我陣間入錢。
你夜晚成日唔瞓覺，因住有豆皮面呀。
你做左咁多年嘢，仲係一個白板仔。
今日有好多新進樂壇嘅組合出席開幕儀式。
IELTS同埋TOEFL都係國際上具認受性嘅考試。
兇你兩句啫，唔好俾錢呀。
佢初時諗住一入行就可以做主角，點知跑龍套跑咗十年。
佢份人好為食，所以食到咁肥。
佢對呢行已經睇通睇透，有咩嘢都難唔到佢。
圖書館今個星期六照常開放。
宜家傢俬1折優惠吸引咗好多人去排隊。
呢度去沙田都好遠喎！
而家啲細路唔用藤條打唔得。
家庭主婦要識得精打細算。
揾多個人湊埋開枱麻雀。
我一早背曬唐詩三百首啦！
上次會議有三人列席。
澳門嘅區旗上面有一朵蓮花。
上次單deal做唔做得成呀？
你個眼鏡矇查查噉，點睇嘢啊？
快啲剪頭髮啦，成個鮑魚刷噉！
旗袍上面嘅花紐有千變萬化嘅圖案同花紋。
呢個裝修令間屋加添咗一種懷舊感。
甲：「你冇做快測呀？」乙：「係啊，我唔記得咗。」
想捉棋先唔見咗隻車！
呢段説話係聖經嘅節錄。
而家呢個年代想揾個清官都難。
我阿媽煮餸鍾意加玉冰燒。
爸爸同囡囡玩騎膊馬睇煙花。
一生人唔會遇到好多個可以交心嘅朋友。
佢返過嚟寫字樓，連隨又走咗。
呢個社會不停噉進步，你唔努力學習就落後㗎嘞。
佢連續兩場攞黃牌，被罰坐波監，最後一場分組賽冇得出。
香港永遠係我哋心目中嘅世一 。
呢間七仔係最就腳㗎嚹。
條女好正，執多劑都未夠喉。
佢哋分手嘅主要原因係佢哋之間缺乏溝通。
珍珠雞即係迷你版嘅糯米雞。
呢款手機係專為有品味嘅年輕人設計嘅。
小美性格爽朗，好受同學歡迎。
你大人大姐好心唔好同細路爭啦。
政府暫時收返條例草案。
呢層只係問題嘅其中一面。
意外發生之後，政府第一時間居然唔係救災，反而係封鎖消息。
政府實施咗一系列措施去幫助低收入家庭。
睇下有冇我要揾嗰本書先。
呢個無良老闆咁樣壓榨員工，等天收啦！
呢個情形可能會持續一段長時間。
呢間重工業集團今季無端端染指於娛樂事業，真係令人拗晒頭。
你噉樣開天索價，邊會有人肯買。
佢好似隻綿羊咁純品 。
以前喺街市買條魚，都係用鹹水草綁住。
佢努力咗三年都考唔入嗰間大公司，實在覺得心有不甘。
小心佢啊，佢係鹹豬手嚟㗎。
佢而家開始學去廁所，所以轉咗着學行褲。
我想同你比賽跑步，睇吓邊個跑得快。
佢喺麻雀館洗牌疊俾人捉到，俾人打咗一身啊！
你做咩淨係企喺度發晒吽竇呀，快啲繼續做嘢！
我等咗佢成晚喇，佢都冇出現。
佢衰衰地都係你細佬，你要睇實佢啊。
佢話隻雀仔俾人韞住好可憐，跟住就放走咗佢喇。
最衰都係你講到咁絕，搞到我哋兩邊都冇彎轉。
我摷勻個櫃桶都揾唔到條鎖匙。
紅燈你都衝？你有病呀？
樓價再跌一成我先會撈底。
佢都成廿歲人，仲好似未戒奶噉款。
考生有幾分鐘時間組織發言內容。
岳飛忠義雙全，一心為國，可惜俾秦檜等人陷害，最後含冤而死。
佢似乎好唔滿意噉喎。
你應該定期檢查身體。
你有乜証據証明你係清白嘅呢？
佢間睡房只有一張大牀同一個牀頭櫃。
拋書包拋錯咗好瘀架，你唔肯定嗰句啱唔啱就唔好拋啦……
佢兩兄弟成日狗咬狗骨。個阿哥成年先去老人院探佢阿媽一次，一時唔偷雞就做保長，話個細佬不孝。
個賊用把刀降住我條頸。
個碗底仲有啲渣㗎，泌咗啲汁食埋佢吖。
家明好大力，一個人托四包米。
你冇腰骨㗎？成日憑住道門企。
「粵典」係一本講粵語嘅人可以用嚟學外語、其他地方嘅人又可以用嚟學粵語嘅字典。
你再係咁曳嘅話我唔俾糖你食！
基金經理食水好深㗎，我啲強積金賺埋都唔夠蝕管理費！
前奏有兩分鐘，都幾長。
每年大學都有好多迎新活動。
呢件事俾佢知道就不得了喇。
最早嘅指南針由中國人發明。
而家人人都有大學學位，張沙紙只係揾工嘅入場券嚟咋。
而家啲後生仔唔捱得，出到嚟捱世界唔夠一個月就話辛苦。
咪睇佢成個大面缽以為佢好肥，其實身材好窈窕㗎。
喺全家人入面，佢最高。
佢好鍾意收集不同國家嘅錢幣。
呢個池塘啲水好混濁。
交更時間，成街啲的士一係就冚旗一係就有客。
外在世界係其中一個好值得研究嘅哲學問題。
唔好擺酒喇，不如食餐飯算啦？
你咪睇小賣魚蛋個阿叔呀，佢呢檔嘢發過豬蹄㗎！
呢單工程我計過，連毛監屎應該十萬蚊搞得掂。
好多時情海翻波嘅人，都會作繭自縛喺關係死因呢個問題之上。
我最想同心愛嘅人過埋下半世。
呢個夜市好多嘢食賣。
你揾個懵佬嚟同你做野就梗係唔得啦！
每逢初一、十五，我阿媽都食齋。
事頭婆，菜芯幾錢斤呀？
嗰間廟個相士真係生神仙嚟㗎！
為咗變靚，佢個個星期都會去美容院做美容療程。
香港主權喺一九九七年由英國移交畀中國。
我同我老婆打風打唔甩，點會為少少錢離婚。
嗰個乜嘢呀，下次拎俾我吖。
你係局內人喎，我唔信你唔清楚成件事係點囉。
病到hee hee hur hur咁就休息下啦，仲返工？
我個分同你個分一樣。
啲訪客喺寺廟呢啲清靜地方大聲講嘢，真係大煞風景。
結果，佢哋都分開咗。
條友成日擦老細鞋，梗係想搏上位啦。
佢啲頭髮好疏啊，就嚟光頭喇。
美國嘅肥胖人口非常高。
個展覽場地都幾開揚。
同人打招呼，噉先有禮貌。
阿仔成日咁夜返屋企，你做爸爸話下佢啦！
今屆奧運會未過一半，港隊嘅成績就已破紀錄，除咗係泳隊零的突破，重係香港歷史上首次喺同一屆奧運贏得多過一面獎牌，真係可喜可賀。
佢用甜言蜜語氹佢爸爸買一部新手機畀佢 。
最近啲護士成日都攞病假，一個月落嚟，有成10個人腸胃炎……有冇咁差呀香港啲食物？
蕭生真係燈神嚟㗎，十年嚟冇一次估中。
轉咗工之後成日要捱夜呀佢。
唔使驚喎，我地成班兄弟實會傍住你。
近排冇咩新嘢搞呀，平日咪返工等放工囉。
佢之前同男朋友嗌交，一見到佢就敦起個款。
佢哋聽到呢個好消息，不約而同唱起國歌。
佢嘅箭術百發百中，冇人能夠匹敵。
嘩，佢點揸車㗎？過線唔打燈都有嘅？
我想請個助手幫我處理文書工作。
現代社會通訊嘅方法日新月異，好快就可以將消息傳遍全球。
旅途上有啲阻滯，所以遲咗兩日到。
我哋點可以坐以待斃㗎？諗下辦法啦！
我一聽佢講書就瞌眼瞓。
佢而家係一個認可嘅基金經理。
原來今日係星期日，等我仲咁急趕返學添！
你搭多一個站要補票㗎。
我今晚要Do嘢，唔返屋企食飯。
依家啲蒙古包好先進，除咗有水電，有啲仲有埋太陽能板。
發現任何僭建都可以向地政總署舉報。
隻杯幾錢都冇所謂，最緊要你鍾意。
佢鍾情紀實攝影，透過鏡頭捕捉現實。
我買咗隻新嘅DVD。
隔籬屋班師奶又喺度噏三噏四，好煩呀。
封信同張相留嚟棧谷鬼氣！
佢希望緊密接觸者配合政府防疫。
鮮竹卷通常都係小點。
乜你咁唔爭氣㗎？學下人哋威返鋪得唔得？
立咗平安紙，咁你第日百年歸老之後，我哋都知道啲後事你想點安排嘛。
佢份人好有責任感，係班長嘅理想人選。
乜而家中學雞都有得參加職業比賽㗎咩？
雖然我唔知我幾時會結婚，但係到其時一定會請你㗎！
聽日個會我搞得掂喎，我準備好晒㗎喇，你同我定啦。
佢打算執靚公司盤數上市。
佢個個禮拜都會返教會。
好多人送花籃嚟賀我哋新店開張。
我想去，可惜我嗰日要返工。
我細個以為後生真係可以膽搏膽，走去揸阿爸部車，最後出咗意外撞斷咗隻腳。
呢件事簡直係慘無人道！
正所謂朋友妻不可窺，你個兄弟對你咁好，你竟然搞佢老婆？
小明都識講棟篤笑？我驚真係笑死人咋！
選擇移民去馬來西亞係因為當地紙水低，樓價係香港8分1。
我今朝同佢打招呼，但係佢冇睬我。
過咗半年，佢都仲未放得低佢個ex。
阿松佢感冒但係又唔戴口罩周圍行，喺度散佈細菌。
你想唔想學廣東話啊？
我水土不服，所以要休息。
頭先搭爹嗰個邊個嚟？
政府推算新年假期會有十萬人嚟旅遊。
子女好與壞，在乎溝通與關懷。
啲人話食咁多蛋冇益㗎喎。
咩話？成三萬蚊咁多？
新嘅鐵路支線首期完工。
去旅行剩係住一晚就執得輕keng啲啦。
咪咁思思縮縮啦，淡定啲同人傾下偈啦。
國家嘅興亡掌握喺你手上。
佢份人倔雷搥，所以喺公司冇朋友。
會議鐵定喺下星期一舉行。
個業主想收返間屋自己住。
自稱三合會會員犯法㗎。
佢喺荒島生存咗10年先至獲救。
傳説尼斯湖入面有水怪。
呢間中心開辦網球、羽毛球同乒乓球等等嘅訓練班。
我會對你同個BB負責！
下晝數學要quiz。
要完成呢個艱難嘅挑戰，佢需要過人嘅意志力。
佢哋拍完戲對對方了解多咗，先開始拍拖啫，唔算戲假情真。
身為香港嘅一分子，我想為呢個地方出一分力。
佢一餐食兩碗飯都仲係瘦蜢蜢，係咪個肚生癪呀？
呢個泳池嘅跳板好高。
副puzzle我放咗喺度成年都未砌好。
呢隻藥對醫感冒好有效。
呢度唔係美國，唔一定要畀貼士。
暗殺總統唔係一件容易嘅任務。
我求其放咗隻錶喺某個地方，冇留意喺邊度。
我唔知你句嘢嘅笑點喺邊。
佢話佢一日仲在生，一日都唔會原諒佢老豆。
男人嘅眾數係men，唔係就噉加s㗎。
呢啲瓜子係太陽花嘅種子。
唔好成日神化套劇啦，出到亞洲咪又係冇人識。
落啲咁多鹽落啲湯度。
天下間邊有咁荒謬嘅事啊？
畫叮噹嘅第一步就係畫圓圈加一點。
我哋唔應該姑息損害公眾利益、威脅市民安危嘅暴力。
我勸籲你都係唔好咁衝動喇。
《粵典》係一個大型嘅粵語辭典計劃。
呢個電視台又欠牌費又欠糧，執柒咗佢啦！
嗰個地方鬧鬼㗎！唔好入去啊！
佢真係好pure好true。
一個人承受咁大壓力，真係難為佢。
佢份人富有幽默感，同佢一齊唔會悶。
我要喺一個月之內還晒啲債。
佢摀低身想執起嗰嚿跌咗喺浴室地板嘅番梘。
感情呢家嘢係唔可以強求。
呢部電影令觀眾產生好強嘅代入感。
呢個系統嘅好處就係佢嘅彈性。
呢個球員幾好波喎，可以一個扭四個。
作為人民公僕，就應該向人民交代。
正所謂寶物沉歸底，我就唔怕冇人要嘅。
跟住箭咀嘅指示就去到終點。
佢又過咗澳門沙沙滾。
西旅旅長羅遜准將因為保衞香港而戰死沙場。
佢做咁多衰嘢，終有一日會露出馬腳。
唔好成日咁三分鐘熱度啦，玩完呢樣樂器就話冇興趣然後玩第二樣，嘥錢之餘又學唔識。揾樣鍾意嘅樂器玩一世啦。
為咗入大學，佢日日都好努力讀書。
佢最後一場演唱會全場滿座。
打工想半日安？返咩工咁疏乎啊？
呢隻豬爛食，大得快。
佢必定係知道咗個秘密。
喂你繡完花未呀？夠晒鐘出門口喇。
佢經常喺呢份報紙投稿。
去阿爺度拜大壽有冇壽包食？
你唔會冇帶到銀包咓？
佢次次去完旅行都會對旅伴好多怨言。我叫佢不如一個人去旅行算啦。
我想知聽日大概嘅流程係點。
氣氛都咁緊張喇，你可唔可以收口？
鄉下啲奀皮仔用丫叉射雀仔。
有機會真係要試下你嘅手勢。
你哋依家細細個已經嚐盡八珍。
你點我做嘢？你算老幾？
我睇過佢作俾佢女朋友首情詩，好痺㗎。
等咗半日都仲未輪到我。
佢後生嗰時好靚仔㗎。
呢首曲個韻律幾好喎。
下星期學校旅行，可以着便服。
個小朋友因為想買玩具而係噉向媽媽撒嬌。
佢笑點同我哋差太遠。
樓下好似有明星唱歌，場面好墟冚。
個老師問咗學生幾條問題，誘導佢哋朝住一個正確嘅方向思考。
政府將公開招標出售用地。
佢炒股票炒到損手爛腳。
呢個已經唔係單一事件。
何解大熱天時都唔開冷氣？
我唔要蛋糕嚹，我飽嚹，唔該晒。
市民示威嘅目的係促請局長落台。
又唔係好好食，但又唔係唔好食，真係好雞肋。
你坐喺個冷氣風口位，梗係凍啦！
今次嘅隊伍可以話係地表最強！
我哋公司人才濟濟，個個都好做得嘢。
我哋對賄選係零容忍嘅。
老師每日都俾作業我哋。
有啲音樂家會為自己對手投保。
你聽話啲咪唔使我囉氣囉。
盡忠職守嘅消防員，就算有危險都會保護咗傷者先。
佢出獄之後已經改過自新喇。俾次機會佢啦。
佢明明仲爭我錢，但見親我都好似冇咗件事咁。
佢舊年心臟病發釘咗。
奶茶削胃呀，唔好飲咁多喇。
轉軚舐共，仲要借朋友過橋表忠，認真嘔心。
小霞食緊小智支雪條。
忙完一輪之後，佢去咗泰國叉電。
學游水之前學咗浮水先。
佢有把豆沙喉，所以唱歌唔好聽。
個個都話西瓜汁好難飲，但係我覺得好好飲。
買套票有六折，抵啲喎。
呢套戲啲暴力鏡頭好過火。
海嘯過後，整個地區一片愁雲慘霧。
我每次經期大概三日㗎咋。
恭喜小明當選今屆學會會長！
慘喇，隊波已經落後緊一球，依家仲要輸個十二碼，今次想贏都難。
一樣分母，分子越大，分數數值越大。
保羅面對主考官，覺得好緊張，惴惴不安。
啱啱落完口供，警察話俾我聽，告硬我老不。
佢成場比賽都壓住對手打，今次冇得輸啦。
佢破產之後東山再起，而家又開番間廠。
而家香港嘅營商環境已經大不如前。
佢天生把聲就好好聽。
日本除咗有魚嘅刺身，仲有馬肉刺身。
嚟我屋企打牌抽水食飯啦！
我妹妹喺度哇哇噉叫。
佢哋一見到記者就急急腳噉走咗。
比起金色，銀色容易襯衫得多。
嗰個有錢女？我當佢係踏腳石咋，唔會同佢結婚。
喺寧錦之戰，廣東出身嘅將軍袁崇煥率領三萬人嘅軍隊抵擋十萬人嘅大軍。
啲嘉賓到得七七八八喇，司儀埋位唔該。
呢幅畫我用電腦畫嘅。
佢次次嚟到都搞喎我擋攤，分明同我作對。
呢啲機會最終都係屬於我。
快啲拎水嚟招呼人客！
香港第一次填海之後，而家嘅匯豐銀行總行係海皮嚟。
假選舉通常先篩走特定候選人。
我識鬼文學咩？娛樂就識啫。
瓜子面顧名思義，就係一個人嘅面型好似瓜子咁樣。
平機票啲時間通常都好閪。
佢而家起勢噉叫，陣間一定失聲。
工地好危險，要小心啲啊。
老老實實，你有冇鍾意過我？
小明跌咗支筆落地下，所以要彎腰去執。
你又唔係女人，點可以相提並論呢？
一次生兩次熟，三次大結局
棵樹光禿禿，一塊葉都冇。
姑勿論佢人品好壞，論工作能力成間公司無人比得上佢。
我老早就話佢個人唔可靠架喇！
平均每日有十個學生缺席。
幫助戒毒人士重獲新生
佢攞獎嗰陣，全場企起身拍手支持佢。
香港好多解款員都會用鳥槍做日常押送工作。
我死鬼老豆尋晚報夢俾我。
有女仔喺度，講少啲衰嘢喇！
我呢啲單身狗，過乜鬼情人節唧？
新年就快到，我哋一齊倒數咯。
啲地產商又喺度囤地，嘥晒啲地。
部電腦冇電，又唔記得帶火牛。
睇怕佢都係走數㗎喇。
格蘭披治賽車係喺1894年開始嘅。
你有乜門路可以買到呢場球賽嘅飛啊？
佢咁大個人仲係蒸生瓜咁樣。
登記做會員就送一個月額外服務畀你，試用期結束前都唔使錢。
佢嘅小提琴聲非常悦耳，令人陶醉。
每逢過中秋，我都會食月餅應節。
政府對呢個病提高戒備。
阿松佢手車認真麻麻，頭先差啲炒車。
呢度好多人都係毒男。
如果仲要我再等，我就會投訴。
你知唔知道兜人入會係犯法架？
呢個警察已經變節，唔再信得過。
做乜收埋我份功課啊？我聽日要交㗎！
公眾如果想取閲封存嘅歷史檔案，必須事先向政府檔案處處長書面申請。
係澳洲會見到好多香蕉仔。
我傷害咗佢，直到家下都好過意唔去。
醫生，我啲牙好唔整齊。
兩個鐘，眨下眼就過。
123，紅綠燈，過馬路，要小心。（童謠）
你唔好再一個大話冚一個大話喇，你瞞得佢一時，瞞唔到佢一世㗎。
電燈水喉一個月拉扯要二三文度。
該煨嘍！你未結婚就俾人搞大咗個肚？
你做得咁出面，係人都知你唔鍾意佢啦。
恕我孤陋寡聞，不如你解釋一下？
今次嘅公投引起咗好大嘅爭議。
你帶咁多嘢阻手阻腳，點行得快啊？
將啲嘢玩擺喺水盆度，畀BB仔玩一陣吖。
唔好整唔見張車飛，一陣會有人嚟查飛㗎。
香港地寸金尺土，好多人買唔起樓。
啲奇奇怪怪嘅話題會引起佢嘅好奇心。
兇徒竟然喺鬧市開槍打劫，真係目無法紀啊！
下年我將會去美國讀書。
中國有好多鬼神傳説。
我而家身上冇錢，等我去撳機先。
佢唔會講大話，但就不時都會作大。
佢個仔一出世啲頭髮就好濃密。
見到個仔做嘢咁辛苦，我真係肉赤啊！
今次金融風暴，金管局已經嚴陣以待，準備咗八十億外匯。
你細佬成日喺度黐飲黐食都唔係辦法。
佢一坐，坐咗六年。今日佢終於放監。
我哋唔可以俾佢打亂部署，唔係就會前功盡廢。
我鍾意身材矮細啲嘅女仔。
好多創業故仔都係先放棄高薪厚祿然後有錢創業。
個伴娘靚得滯，喧賓奪主，搞到新娘好似好樣衰噉。
你對佢女朋友咁好，你想撬人牆腳呀？
袁崇煥當年因為謀反被凌遲處死。
多多益善，少少無拘！
屋企裏面有四個細路仔，真係冇時安寧㗎。
我只係一個small potato，但我會盡量做我做到嘅嘢。
佢同確診者有緊密接觸。
我身邊冇人識玩音樂。
散裝水一支五蚊，一箱十二支水四十五蚊。
市傳阿爺下令出手托市，上證指數中午過後回升至二千點樓上。
你明解唔明解我講乜？
呢單新聞都係炒作架啫，未必係真嘅。
老闆話年尾冇得加薪，重重打擊員工士氣。
佢個人好腍，成日俾人蝦。
佢每日跑一個鐘頭步。
個颱風逐漸逼近香港。
我落樓下書店打個白鴿轉，好快返。
我同你完全唔夾，隨時會甩拖！
𡃁仔，你唔好懶醒住先，我食鹽多過你食米。
鮮奶嘅運送過程一定要保持冷凍。
你唔拖實媽咪會俾人拐咗你去㗎！
呢度嘅機制好透明，有利市民去監察政府。
清潔香港，一於響應！
佢好佻皮，我要看牛噉睇實佢。
佢跟咗個好老細之後就平步青雲。
下次你自己同佢deal喇。
你勉為其難幫我一次啦！
以前細個跳舞好鍾意開場打側手翻，通常我一咁出場個個就會拍晒手掌。
過咗成個星期你都仲未病好。
北韓啲火箭整得好差，未上到大氣層，喺半空就已經突然爆炸。
佢最鍾意演奏莫札特嘅樂曲。
我好想有一個屬於自己嘅家呀。
佢面試冇準備到，所以俾人問到口啞啞。
雖然有記者影到佢兩個一齊去旅行，但佢哋依然矢口否認有戀情。
多謝你送本書俾我啊！
今朝追巴士追到裙甩褲甩，中途跌左銀包都無察覺。
將案件列為縱火謀殺案處理
呢啲罪大滔天嘅惡人，簡直死不足惜。
今朝唔知醒搞到返工遲大到。
Hang機？㩒Ctrl+Shift+Alt咪解決到囉。
他鄉遇故知認真開心，得閒再飲茶。
去行山最好帶埋指南針。
快啲啦，我地仲要追尾車㗎。
佢結咗婚之後，成個人改變咗好多。
家樂今日冇曳喎，抵讚。
你講咗啲咩啊？佢咁大反應嘅？
廣東話先有得咁講，英文冇囉。
你喺邊間學堂讀書呀？
冇墨汁又點寫毛筆字呢？
佢甜美嘅歌聲好吸引。
呢個討論區有冇管理員㗎？咁多鹹片嘅！
警察尋獲三十公斤大麻。
我想請個長工幫我打理盤生意。
如果係真槍實彈嘅話，你早就冇命喇。
你都未連上網，點上載啊？
佢為咗上位，做牛做馬都在所不惜。
我哋公司做成衣進出口生意。
佢鄉下仔出城，從來都未見過都市花天酒地。
佢哋成對怨偶咁，一日嘈到黑。
用條繩捆綁住個包裹，就唔驚佢會散開啦。
條戇鳩點入大學㗎？連一份簡單問卷都唔識整！
講得三幾次之後，佢直頭費事睬你。
成日俾啲蜘蛛網兜頭兜面芒住。
佢講一口流利嘅英語。
我哋諗住去睇戲。你呢？
你之前買嗰隻game打爆咗未？
政府啲官員一個二個都係咁昏庸嘅。
班人一哄而上圍住佢。
佢深潛咗好耐冇上水。
我爸爸喺外國經商，好少返香港嘅。
天時暑熱，唔好喺户外玩咁耐呀。
呢架巴士嘅士撻掣壞咗。
呢個故事俾咗啲乜嘢啓示我哋呢？
佢兩個入咗去廁格，唔知喺度做緊咩。
小明長跑好犀利，快人幾條街。
你真係要錫住本書，唔好整到甩皮甩骨。
一個眼神勝過千言萬語。
佢食飽飯，返咗酒店大覺瞓。
佢淨係set個頭都要成粒鐘。
啲人係咁擁入架地鐵度。
嗰個老人家着住件破舊嘅大褸。
仲有大把呀，唔使就住食啦。
呢個世界唔會有啲咁筍嘅嘢㗎，唔好發夢啦你。
呢間歌廳今晚請咗個外國歌手登場。
附近有好多移民過嚟嘅黑鬼。
做行政主管最緊要識得知人善任。
我出咗啤積，到你喇！
你可唔可以講大聲啲啊？
我想開番間網上商店，慳返啲租。
球隊花咗好多錢請咗個明星級教練返嚟，但turn out排名都冇升到。
買原裝電話先有配件送。
呢間舖頭呃我錢，等我唱衰佢先得！
抽到超市禮券之嘛，巴鬼閉噉。
保釋需要交一定嘅保證金。
辦公室個個都熱衷於拉幫結派，我點先可以獨善其身呢？
你咁自私，冇人鍾意同你做朋友㗎！
嗰個太子爺將佢爸爸留俾佢嘅遺產都使得一乾二淨。
政府下令晚上十點後戒嚴。
佢好專注咁睇書，連我入咗嚟都唔知。
幾個國家嘅對外擴張被視為埋下大戰嘅伏線。
我屌你個非洲，我巴西㗎碌柒！
你年紀輕輕已經咁幫得手，果然係人才！
我原意唔係想傷害任何人㗎。
你嘅發音唔準，要練多啲。
超市都有豉油賣，但要三歐幾一支。
人哋都話唔鍾意你咯，你重咁厚面皮死追㗎？
幫隻豬髹顏色吖。你會用邊隻顏色筆呀？
聽管理處講聽日停食水喎。
消防員勇敢救人嘅精神值得仿效。
你應該遵守你嘅承諾。
佢多多少少都知道自己唔啱。
張梳化明明咁大，你做咩逼埋嚟啫？
你諗真啲今次可以點收科啦。
老細，一斤生菜唔該。
佢對你呼之則來揮之則去，你仲理佢？
我覺得中文堂應該用粵語嚟教，而唔係用普通話。
阿明著咗條鮮黃色嘅褲，惹來路人嘅注目。
俾計劃書老細之前，要修正返啲細節先。
我哋可以透過外交渠道解決問題。
嗰間新公司掛咗個好大嘅招牌出嚟。
直頭行去佢屋企，唔好喺度等喇。
日日食粥食到口寡寡。
一架漁船喺地中海捕獲一條巨型嘅吞拿魚。
呢間賓館真係好污糟，連啲水都唔知可唔可以用嚟洗手。
我要點做先可以令你服氣？
夏天特別多人着吊帶裙。
香港嘅出口以服裝為主。
佢嘅反應令我感到意外。
人透過各種感官去認知呢個世界。
鄰居對細路仔嘅影響好大。
佢對老婆漠不關心咁，唔怪得最後離婚啦！
香港單車館位於將軍澳。
中心因為經費不足，下個月開始會停止運作。
去日本記得帶呢個轉插。
太陽核心熾熱並唔奇怪，但原來遠離表面嘅日冕温度都好高。
講嘢唔好lur埋一嚿。
煽惑他人參與非法集結
香港有幾多間電視台？
睇文學作品嘅時候，每個人嘅直觀感受都未必一樣。
呢個音樂會慕名而來嘅人有好多。
啲魚幾蚊一斤啊？使咗幾銀啊？
你係我漆黑中嘅螢火蟲。
過時過節，阿媽都會劏雞還神。
傷者身上揾到嘅纖維同疑犯身上嘅完全吻合。
隔籬枱嗌緊交，無端端一杯水撥落我塊面度，殃及無辜。
公司決定加碼投資房地產市場。
你要幾多個橙啊？五個吖。
聽到讚賞係會有好大動力。
我係個通天曉嚟㗎，你問乜我都識。
遊客區成日有旅遊巴泊喺路邊搞到塞車。
今次我都輸得心服口服喇。
佢發現自己愛滋病測試結果呈陽性反應。
成千度近視，唔配眼鏡好難睇得清楚。
你哋一個二個同我企定定！
北京打開口牌欽點特首。
佢講嘢好lur，好難聽得清。
書法家開始提筆寫字。
阿龍買咗兩個相鄰嘅單位，打通咗做一個單位。
我幫公司墊支咗三千蚊，呢度係收據。
啲花生膉咗，唔好食喇。
你集齊全套遊戲卡牌未？
順帶一提，你啲包裹到咗喇。
今日夏至，而家七點半，太陽都未落山！
以前對面間酒樓嗰個無良僱主而家折墮到要乞食啊。
佢哋兩個下晝去咗shopping，帶咗三大袋戰利品返屋企。
佢演藝精湛，演咩角色都活靈活現。
呢套電影係由導演親自剪接嘅。
睇佢好眉好貌，估唔到佢都會學人包二奶。
呢幾年我掛住返工，疏忽咗我嘅家庭。
佢欠下巨債，留低老婆仔女一走了之。
其他人講緊嘢嘅時候你插口係好冇禮貌架！
佢做就得，我做就唔得，你仲話唔係雙重標準？
而家都咁晏咯，況且又落雨，我哋都係唔好出去喇。
佢心懷不軌，成日諗住點樣跣人。
而家食紅肉又話致癌，飲熱茶又話致癌，咁乜都唔食煉仙好過啦？
「邊杯打邊杯呀？」「呢杯少甜，呢杯正常。」
民主制度唔一定係解決民生問題嘅靈丹妙藥。
呢度啲嘢嘅質量真係好粗劣，唔怪之得冇人買。
你收到佢哋嘅喜帖未啊？
佢為咗呢件事而感到羞愧。
ok啊，一於就噉做啦。
佢以前係直嘅，係唔知幾時中途轉咗機。
你可唔可以比個答覆我？
呢個女人真係好姣，係仔佢都撩嘅！
好多人排長龍去買士多啤梨味雪糕。
鄧生間舊公司力邀佢回巢擔任高層救亡。
唔係呃，頭先佢仲喺位個噃。
佢哋兩個嘅命運交織出熾熱嘅愛情。
馬來西亞有好多華人。
我哋攻陷咗敵國嘅首都。
自從你去咗留學之後，我哋無論係月入定係諗法都開始有距離。
佢個樣有啲唔likey噃。
我今日好頹，乜都唔想做。
今晚呢場show完全冇廁所位。
有冇清呢三日都飲早茶？
請帶齊你嘅個人物品。
拍拖拍得咁辛苦，不如撇脱啲分手啦！
佢搞完咁大壇嘢，拍拍籮柚就咁走咗去，搞到我哋仲要同佢執手尾，真係害人不淺。
其實咁樣好正常不過係young啲嘅女仔先多着。
佢仲係細路仔，唔明白大人嘅事嘅。
我哋組織希望可以幫弱勢社群發聲。
我覺得我自己入錯系，呢個系唔係咁啱我。
一系列穩定樓市嘅政策
佢勉強食咗啲嘢就去咗瞓覺。
你今日做咗幾多粒鐘？
會議下一個環節嘅主題係空氣污染問題。
提番呢件事嘅時候，佢重係好火滾。
區議員表示政府應該盡量避免得物無所用嘅大白象工程。
阿明口窒窒噉問：「你-你-你叫做乜-乜嘢名啊？」
老師喝令同學停止打交。
出完街返屋企一定要洗手，洗走啲細菌。
佢喺英國讀咗咁多年書，英文梗係講得好㗎啦。
甲：「粉紅色真係好靚囉！」乙：「係鬼…… 」
爺爺喺半夜失去呼吸，離開咗人間。
你可唔可以幫我畫人像畫？
去財務公司借錢之前，記住計下自己嘅還款能力。
佢唔多鍾意同小朋友玩。
佢嘅音域好闊，去到三個半八度。
向日葵種子係常見嘅煮食油原料。
佢嘅速度太快，追趕唔到。
佢身形龐大，如果暈低咗，真係冇人拖得郁佢。
你用豉油醃吓啲肉先煮會好食啲。
你放心啦，佢份人都算幾規矩嘅。
上次我哋去台灣旅行，喺民宿度住。
佢嘅衣著都算得上有型有款。
晨早搞鬼掂喇，等你嚟都蚊瞓啦。
我仲未決定去邊啊，你揸主意啦。
你想個孤寒老細加人工？你真係大想頭喇。
佢兩夫婦貌合神離噉，一定有問題。
等我講下我電影嘅構思。
佢成日做嘢收收埋埋，都唔知係唔係有咩唔見得光。
唔可以用膠樽盛載熱水。
佢慣咗打西拳，規例係唔准打下體，所以佢擋唔到嗰下猴子偷桃。
做完晨運，成個人都精神爽利。
你再唔走我就報警㗎喇。
人到四十歲左右就開始有老花。
而家開緊工，唔得閒飲茶喇。
好多人對心理學都有誤解。
佢成身起碼值超過成皮嘢，果然型格係得來不易。
佢成日心野，11點都唔肯瞓。
佢帶領隊員進入會場。
佢音痴嚟，完全冇音準可言。
佢中咗六合彩，一下子就變成富翁。
佢入咗餅錄音帶，然後撳咗個「錄音」掣。
你咦咿哦哦噉講咩啫？
好多大學生借錢買股票。
嘩！包米重成八公斤，你拎唔拎得起啊？
妳小心啲佢呀，佢唔係好人嚟㗎。
你連基本功都未打好就想一步登天？
水災之後派米只不過係紓困。
呢個牌子絕對係賣飛佛。
我要去廁所屙屎，你幫我睇住啲嘢得唔得？
我好急屎，可唔可以幫我睇住啲嘢先？
呢個計劃嘅目的係培訓幼苗。
佢哋冇做錯，只係一場誤會。
只需一百蚊，就可以睇晒所有頻道。
一眾狂迷衝上台，令到演唱會中斷。
呢隻奶粉聲稱可以提高BB嘅抵抗力。
呢棟大廈啲外牆剝落得好犀利喎。
佢根本唔知道件事係點，就喺度撒賴。
我細個嗰陣嘅志願係做巴士司機。
門徒猶大出賣耶穌，搞到耶穌俾人拉咗。
時間好寶貴，千祈唔好浪費。
佢全家都等佢開飯，點可以唔努力。
佢玩股票玩到成身街數。
中國已經被一部份人視作發達國家。
請各位嘉賓喺我倒數三聲之後一齊剪綵。
中國隊嘅實力不容忽視。
大學畢業走去做後鑊？
呢個惡爺咁乞人憎，係人見到都想車佢一巴。
喺秋分，我哋可能見到圓月。
Miss，我冇帶書呀。
今次呢單案好掯，有邊個接？
我哋下一場波再唔轉戰術實輸㗎喇。
因為經濟衰退，好多公司都裁減員工嘅數目。
演員啲水袖仲要收得靚、摺得靚㗎噃。
部機嚿電脹晒，唔知換電仲有冇得救？
我阿爺以前喺大户人家做護院。
導演為咗佢部電影嘔心瀝血，希望電影能夠鼓勵到香港人。
佢老蓮噉借錢，真係好似唔使還噉喎。
你有五萬credit。
佢啲分數真係好好喎。
整呢個蛋糕用一隻蛋就啱啱好。
佢心腸惡毒又醜樣，就好似白雪公主入面個巫婆一樣。
呢個人來勢洶洶，似乎有啲惡意。
就算我哋幾恩愛，到死嗰陣咪又係要分離。
佢好窮，但係佢都好肯捐錢幫人。
同我唱散張五百蚊紙吖。
一點點露水喺花上面流走。
我個妹好鍾意玩泥膠。
我喺巴士站等車等咗好耐。
呢個計劃搞到一鑊粥，個負責人係咪鳩做㗎？
屋企嘅大門永遠為你打開。
唔少人都希望自己嘅退休生活逍遙。
呢度啲垃圾，用幾多垃圾袋都唔夠！
我suppose你會識㗎wo。
一早起身唔在講，朝朝都要服侍安人。
毒撚識春乜嘢係名牌咩？
OT完搭的士返屋企有得同公司claim返錢。
請王經理幫我哋抽獎。
做咩話自己就嚟死？𦧲口水講過！
只要有實力，他朝一定能夠東山再起！
雅虎因為流動資金不足，需要發債融資。
叫你做少少嘢就咦咦ang ang。
因為佢泄密，全世界都知道呢個計劃喇。
每次佢闖禍，佢阿爸阿媽都會幫佢收拾爛攤子。
佢實唔會借錢俾你啦！仲使問！
香港人貪新鮮，年年換手機。
呢個磷礦足以提供鍛煉所需嘅大部分熱能。
好多人都分唔出百事同可口可樂有咩唔同。
敍利亞內戰搞到有好多無辜嘅平民冇咗條命。
車禍發生之後，司機夾咗喺車廂入面奄奄一息。
律政司因為證據不足而撤控。
幼稚園教嘅英文越嚟越深，有好多我都唔識讀。
坐喺度唔好攣埋條腰骨，好易腰骨痛㗎。
內容可以概括成以下幾點。
天文台喺午夜十二時二十分發出黃色暴雨警告。
唔該，畀對九號半嘅鞋我吖。
個鉸et et聲喎，你俾啲潤滑油噴下佢啦。
你藏頭露尾咁樣，莫非又喺度諗緊啲乜嘢鬼主意？
唔使咁沮喪，出年仲有機會嘅。
我啱啱行開咗，冇睇到段訊息。
佢成日偷窺人哋沖涼㗎。
掉晒啲冇墨嘅筆佢啦，唔使留㗎嘞。
仲有，我哋應該互相幫助。
一個錯誤都可以對一個人嘅誠信造成好大嘅傷害。
你啲手辦模型好掗碇，抌晒佢啦！
你唔好淨係顧住自己先得𠿪！
我個仔細個試過一次發燒抽筋，好在大個咗就無事。
阿明堅信佢死後可以上天堂。
你再呃我嘅話，我就同你反面！
收到！一杯凍檸茶嚟緊！
呢張證件今日會開通。
滿足唔到呢班細路嘅好奇心
見到叔叔都唔叫人，冇規冇矩！
我由始至終都冇愛過你。
呢隻牌子係我屋企人嘅首選。
政府雖然喺相隔咁多年之後復建居屋，但係仍然唔足以滿足市民嘅住屋需求。
明明搭地鐵5分鐘就到，係都要行路，你真係有自唔在，攞苦嚟辛。
一年嘅課程教咁多嘢，學生邊記得晒？
佢有意返母校執教鞭。
我打散工咋，日薪得五百。
煲綠豆沙最好落啲海帶。
四條六？我四條煙啊！
經過三次甄選，佢終於正式成為樂團成員。
個花樽咁貴，我賠唔起。
每個星期日我都要返教會。
啲餸油淋淋噉，好肥呀！
佢個腰包裏面有好多實用嘢，連指南針都有。
柏拉圖認為所有物質都由火、水、土、氣四種元素組成。
聽講就快出GTA6，聽到都扯扯哋。
啲兔仔咁得意，點解要棄養？
黃大仙有好多個商場。
上帝聽唔到你嘅禱告。
只要諗到媽媽煮嘅排骨，就足以令我垂涎三尺。
嘩，你剃光頭呀？乜咁激啊？
呢罐茶葉氣味好清香。
佢男友係運動健將，身形好fit。
廣東人做雞有特別多嘅方法。
九龍城寨公園係一個中式庭園。
政府必須盡力遏止犯罪率上升。
咁多好嘢食，開心死佢囉！
整薯蓉要削咗啲薯仔皮先。
你今日個髮型咁yeah嘅？
其實你一啲都唔肥吖。
二千萬咁多，臨急臨忙點籌啊？
佢嫌我買俾佢嗰盒粉彩太少顏色。
拆彈專家引爆咗嗰個炸彈。
佢決意執行呢個政策。
你去旅行之前要檢查吓嗰個國家駛唔駛拎簽證。
佢決定今年參選區議會。
老師大力屈斷咗枝鉛筆。
呢場意外令佢頓悟生命嘅可貴之處。
而家唔少人都會買賣農地投資。
食白粉呢家嘢，好難斷癮㗎！
咁多個人之中佢最善解人意。
喺加拿大安頓咗之後佢就會寫信返嚟㗎喇。
不平則鳴，先會促進社會進步。
呢排個市好淡呀，今日一張單都開唔到。
嗇色園黃大仙祠係可以簽發結婚證書嘅道教廟宇。
你嘅本意係好，不過可能會有負面影響㗎。
佢好似生左好多暗瘡，所以唔肯露面。
商界有唔少白手興家嘅有錢人，李嘉誠就係其中嘅佼佼者。
佢畀警察截停吹波仔。
今年至少有十萬人出嚟遊行。
我著埋鞋就行得喇，催命咩你！
阿明係肥底，佢食好少野都會肥。
李白所有原創作品都屬於公有領域。
王子同公主從此過住幸福快樂嘅生活。
佢紮雙馬尾嗰陣好可愛！
呢隻藥嘅效力比較低。
公司要檢查下每個職員嘅正本畢業證書。
佢約我出街啫，但唔見得我就要應承去。
佢哋行得好埋喎，係咪男女朋友啊？
一年有四個季節：春、夏、秋、冬。
我哋飲開烏龍，飲唔慣普洱。
成座農莊佔地五十五公頃。
北京嘅天空經常煙霧彌漫。
今晚個頒獎典禮係由小明主持嘅。
媽咪，你幾時返屋企啊？
我哋個老闆咁孤寒，公司就算賺錢，都唔分花紅㗎！
新出道嘅歌手，我好多都唔識。
凡購買指定產品可獲九折。
個女仔摑佢男朋友塊面，摑咗十四巴。
佢響晒口話自己一定贏，唔得嘅話就好冇面。
大體而言，方案都值得接受嘅。
政府宣佈咗幾項刺激經濟嘅措施。
畀人襲擊嘅時候，你應該自衞。
我親眼睇到佢哋拖住手。
佢買蔗唔係攞嚟食，係要同我玩拗蔗鬚。
以前收成唔好嘅時候，要種鴨腳粟嚟維持生計。
白麪包係精製過嘅食物，唔健康㗎。
我每個月頭都要交租。
我同佢細個嗰陣係形影不離㗎。
行事為人都應該要有準則。
你google下啦，唔好乜都問人。
佢收到小明嘅婚禮請柬，但係佢其實唔想去。
我好悶啊，有咩好做呀？
呢份project你負責個喎，關我乜嘢事。
我換咗個大啲嘅書櫃。
佢上私塾之前，佢阿叔已經教佢讀書識字。
你攬住佢條死屍喊，佢都唔會返生㗎啦。
今次呢件事可以成功都係全靠我
呢個故仔好得意，細路仔好鍾意。
電話騙案而家大行其道，大家都係小心啲好。
爹哋成日買糖俾我食。
你只係一個文人，點打得贏一個拎刀嘅賊呀？
頭先我係咁咦鬧咗阿松兩句之嘛，佢就喊咗出嚟。真係冇鬼用！
假使佢唔同意，咁就算吧！
你打呢個網址就可以入去我嘅私人網站。
佢哋兩個最終可以走埋一齊，呢段姻緣真係羨慕死人。
國有國法，家有家規。
我收唔到封email喎。
好多人寧願多啲錢使享受下人生都唔想做樓奴。
我以前就噉喺條涌隔籬搭間屋。
都冇人真係想嚟，個個借頭借路咪走晒囉。
呢篇作文八成都係錯字。
呢排呢段廣告嘅曝光率好高。
呢件事你幫手安排下啦，有你着數㗎！
呢間舖月尾做緊特價。
非典型肺炎好恐怖，因為病毒擴散得好快。
有冇人覺得自己唔死都冇用？
小朋友，請你食粒糖吖。
佢嘅英勇行為令人佩服。
好彩今次意外傷者都係皮外傷。
佢失業之後，工又唔揾，街又唔出，日日坐喺度等運到。
雖然佢嘅物質生活好豐富，但係精神生活有好多欠缺。
你咁做生意，點圍皮呀？
你硬橋硬馬咁款，點同人講數呀。
我今日上公司簽合約。
你做咩喺廁所咁耐嘅？痾茄啊？
將啲垃圾掉入個籮度。
阿輝唔小心整跌阿欣最鍾意嗰隻杯。
水管爆裂，水務局現進行搶修。
我成日都唔記得帶鎖匙。
牙石導致更多牙菌膜積聚，增加患牙周病嘅機會。
沙漠嘅海市蜃樓係由好多次嘅折射，到天空嘅時候發生全內反射，再折射返落地面。
你咁單純，小心俾有心人利用。
成功唔係一朝一夕嘅事。
部機會喺三分鐘後開啓。
嗰度有個廁所，你帶阿仔去屙尿啦！
太耐冇講英文，一講就好棘。
你唔好再賊喊捉賊，我有證據證明係你偷咗小明部手機。
一Q最高去到幾多度？
阿偉對音樂嘅熱情從來都冇減退。
吖，佢可能去咗旺角啊。
第一次見男朋友父母要送禮。
今晚你都係攝高枕頭吧啦！避唔到㗎喇。
呢件古玩，唔係好多人識鑒賞㗎。
部機hang咗，佢發老脾係噉拍部機。
請問户主喺唔喺度？我哋有啲關於呢間屋嘅事想同佢傾返。
我細佬呢排係噉爆肺入醫院，最後要黐肺。
我今朝肚痾，返唔到學。
所有手提行李都要過磅先可以上機！
我哋出咗去嘅時候間屋俾人爆竊。
疫症爆發之後，各國政府派出專機撤僑。
佢好多時唔記得帶鎖匙。
唔駛返工嘅時候，我通常都會著T裇牛仔褲。
經濟興旺令到大家消費嘅意欲大增。
嗰啲高達係佢嘅寶貝嚟，唔掂得㗎。
由天水圍去柴灣路程好遠㗎，你攰嘅不如抖陣先。
In咗啲工近排都冇乜聲氣。
佢跟邊個師父學寫字㗎？
我屋企有兩個工人幫我湊仔。
我屋企喺梅窩，好隔涉。
我從嚟都唔鍾意食西瓜。
呢部電話好食電，買唔過。
我夠唔妥佢啦，但大家一齊共事，無謂日日黑口黑面囉。
佢哋好鍾意背住我密密斟架喎！
今日新分店開幕，總經理親自嚟坐鎮。
呢隻杯好耐熱，可以放入微波爐。
我哋唔淨只去行街，仲去咗睇戲添。
我哋尋晚餐飯有十二道菜。
奶奶一聽到個胎係男仔之後就笑逐顏開。
呢個賣二百蚊都未算好貴，合理價錢嚟嘅。
喂！咁耐冇見，嗲幾句先啦！
你開完水龍頭冇閂到呀？
睇翻譯小説邊夠過癮，梗係要揾番英文原版啦！
呢種嘅花期大概係每年嘅三四月。
日日馬騮市幾千點上落。
每到夏天啲木棉花就周圍飄。
援軍未到，大家要撐住呀！
今日人日，祝大家生日快樂、身體健康！
租樓有好多細眉細眼嘅嘢要注意。
個歌手表演嘅時候俾人柴臺。
我喺公司捱生捱死，結果老闆要炒咗我？
你有冇去嗰個聖誕舞會啊？
阿明為咗要脱離俗世，走咗去間佛廟嗰度修道。
我太太係一個賢妻良母。
獨在異鄉，佢一度因為生活唔如意而絕望，感到生無可戀。
通常明星嘅行為會形成一種潮流，令到好多人跟風。
佢揾我過橋同屋企人講話同我温書，實質就自己去咗拍拖。
畀閃電劈中真係難逃一死。
話説當年蘇秦用個錐拮自己大髀，令自己唔會讀讀下書瞓著。
佢份人做嘢好草率㗎。
做咩係噉裝佢，你鍾意佢呀？
佢寫咗本書，叫咩《後現代深層結構的非本位解讀》喎。
我啱啱收到銀行寄俾我嘅付款通知書。
佢嘅身家有五十六億。
我買咗啲紅蟲俾條魚食。
只有同心協力，啲嘢先至做得好。
冬至係每年嘅十二月廿一或者廿二號。
點係呀！你嚟探我仲要買禮物俾我。
莎朗史東喺《本能》呢套戲入面擺嗰個誘人姿勢真係經典。
我喺度等待我嘅真命天子！
證監會對於呢間公司嘅制裁將會連珠炮發。
啲餸冇揾蓋冚住，封晒塵囉。
我而家嚴正聲明，我冇呃人。
今次呢個宴會真係盛大。
唔好行咁埋條河度，因住畀水沖走。
呢個改卷員俾分好手鬆，好易攞A㗎。
我買咗好多清潔用具。
佢一次過做到廿下掌上壓。
呢個暴君對待民眾，真係無所不用其極。
呢單嘢好杰，你要小心啲處理！
平板電腦與手提電腦優缺點大剖白
嚟嚟去去都係得呢幾味餸，好厭啊！
供養父母係一件天經地義嘅事。
縮窄貧富懸殊係社會嘅當務之急。
